{
  "id": "kyogyoshinsho",
  "title": "顕浄土真実教行証文類",
  "source": "浄土真宗本願寺派総合研究所「浄土真宗聖典」聖教データベース",
  "chapters": [
    {
      "id": "総序",
      "title": "総序",
      "content": "顕浄土真実教行証文類　序\n　窃以難思弘誓度難度海大船無礙\n　光明破無明闇恵日然則浄邦縁熟\n　調達闍世興逆害浄業機彰釈迦韋\n　提選安養斯乃権化仁斉救済苦\n　悩群萌世雄悲正欲恵逆謗闡提故\n　知円融至徳嘉号転悪成徳正智\n　難信金剛信楽除疑獲証真理也\n　爾者凡小易修真教愚鈍易往捷径\n　大聖一代教無如是之徳海　捨穢\n　忻浄迷行惑信心昏識寡悪重障多\n　特仰如来発遣必帰最勝直道専奉\n　斯行唯崇斯信　噫弘誓強縁多生\n　&M003254;値真実浄信億劫&M003254;獲遇獲行信\n　遠慶宿縁若也此廻覆蔽疑網更復\n　逕歴曠劫誠哉摂取不捨真言超\n　世希有正法聞思莫遅慮\n　爰愚禿釈親鸞慶哉西蕃月支聖典\n　東夏日域師釈難遇今得遇難聞已\n　得聞敬信真宗教行証特知如来恩\n　徳深斯以慶所聞嘆所獲矣"
    },
    {
      "id": "教文類一",
      "title": "教文類一",
      "content": "大無量寿経　｛真実之教　浄土真宗｝\n　　顕真実教　一\n　　顕真実行　二\n　　顕真実信　三\n　　顕真実証　四\n　　顕真仏土　五\n　　顕化身土　六\n顕浄土真実教文類　一\n　　　　　　愚禿釈親鸞集\n　謹按浄土真宗有二種廻向一者往\n　相二者還相就往相廻向有真実教\n　行信証\n　夫顕真実教者則大無量寿経是也\n　斯経大意者弥陀超発於誓広開法\n　蔵致哀凡小選施功徳之宝釈迦出\n　興於世光闡道教欲拯群萌恵以\n　真実之利是以説如来本願為経宗\n　致即以仏名号為経体也\n　何以得知出世大事\n大無量寿経言\n今日世尊諸根悦予姿色清浄光顔巍\n巍如明鏡浄影暢表裏威容顕曜超\n絶無量未曾瞻覩殊妙如今唯然大\n聖我心念言今日世尊住奇特法今日\n世雄住仏所住今日世眼住導師行\n今日世英住最勝道今日天尊行如来\n徳去来現仏仏仏相念得無今仏念諸\n仏邪何故威神光光乃爾　於是世尊\n告阿難曰諸天教汝来問仏邪自以慧\n見問威顔乎　阿難白仏無有諸天来\n教我者自以所見問斯義耳\n仏言善哉阿難所問甚快発深智慧真\n妙弁才愍念衆生問斯慧義如来以無\n蓋大悲矜哀三界所以出興於世光\n闡道教欲拯群萌恵以真実之利無\n量億劫難値難見猶霊瑞華時時乃出\n今所問者多所饒益開化一切諸天人\n民阿難当知如来正覚其智難量多所\n導御慧見無礙無能遏絶｛已上｝\n無量寿如来会言\n阿難白仏言世尊我見如来光瑞希有\n故発斯念非因天等　仏告阿難善哉\n善哉汝今快問善能観察微妙弁才能\n問如来如是之義汝為一切如来応\n正等覚及安住大悲利益群生如優曇\n華希有大士出現世間故問斯義又為\n哀愍利楽諸有情故能問如来如是之\n義｛已上｝\n平等覚経言\n仏告阿難如世間有優曇鉢樹但有実\n無有華天下有仏乃華出耳世間有仏\n甚難得値今我作仏出於天下若有大\n徳聡明善心縁知仏意若不妄在仏辺\n侍仏也若今所問普聴諦聴｛已上｝\n憬興師云\n今日世尊住奇特法｛依神通輪所現之相非唯異常亦無等\n者故｝今日世雄住仏所住｛住普等三昧能制衆魔雄健天故｝\n今日世眼住導師行｛五眼名導師行引導衆生無過上故｝今\n日世英住最勝道｛仏住四智独秀無&M003254;故｝今\n日天尊行如来徳｛即第一義天以仏性不空義故｝阿難当\n知如来正覚｛即奇特之法｝慧見無礙｛述最勝之道｝\n無能遏絶｛即如来之徳｝｛已上｝\n　爾者則此顕真実教明証也　誠是\n　如来興世之正説奇特最勝之妙典\n　一乗究竟之極説速疾円融之金言\n　十方称讃之誠言時機純熟之真教\n　也応知\n顕浄土真実教文類　一"
    },
    {
      "id": "行文類二",
      "title": "行文類二",
      "content": "諸仏称名之願　｛浄土真実之行　選択本願之行｝\n顕浄土真実行文類　二\n　　　　　愚禿釈親鸞集\n　謹按往相廻向有大行有大信　大\n　行者則称無礙光如来名斯行即是\n　摂諸善法具諸徳本極速円満真如\n　一実功徳宝海故名大行　然斯行\n　者出於大悲願即是名諸仏称揚之\n　願復名諸仏称名之願復名諸仏咨\n　嗟之願亦可名往相廻向之願亦可\n　名選択称名之願也\n諸仏称名願　大経言\n設我得仏十方世界無量諸仏不悉咨\n嗟称我名者不取正覚｛已上｝\n又言\n我至成仏道　名声超十方\n究竟靡所聞　誓不成正覚\n為衆開宝蔵　広施功徳宝\n常於大衆中　説法師子吼｛抄要｝\n願成就文経言\n十方恒砂諸仏如来皆共讃嘆無量寿\n仏威神功徳不可思議｛已上｝\n又言\n無量寿仏威神無極十方世界無量無\n辺不可思議諸仏如来莫不称嘆於彼｛已上｝\n又言\n其仏本願力　聞名欲往生\n皆悉到彼国　自致不退転｛已上｝\n無量寿如来会言\n今対如来発弘誓　当証｛証字諸応反験也｝無上菩提因\n若不満足諸上願　不取十力無等尊\n心或不堪常行施　広済貧窮免諸苦\n利益世間使安楽｛乃至｝\n最勝丈夫修行已　於彼貧窮為伏蔵\n円満善法無等倫　於大衆中師子吼｛已上抄出｝\n又言\n阿難以此義利故無量無数不可思議\n無有等等無辺世界諸仏如来皆共称\n讃無量寿仏所有功徳｛已上｝\n仏説諸仏阿弥陀三那三仏薩楼仏檀\n過度人道経｛大阿弥陀経云　廿四願経ト云｝言\n第四願使某作仏時令我名字皆聞八\n方上下無央数仏国皆令諸仏各於比\n丘僧大衆中説我功徳国土之善諸天\n人民&M033115;飛蠕動之類聞我名字莫不慈\n心歓喜踊躍者皆令来生我国得是願\n乃作仏不得是願終不作仏｛已上｝\n無量清浄平等覚経巻上言\n我作仏時令我名聞八方上下無数仏\n国諸仏各於弟子衆中嘆我功徳国土\n之善諸天人民蠕動之類聞我名字皆\n悉踊躍来生我国不爾者我不作仏\n我作仏時他方仏国人民前世為悪聞\n我名字及正為道欲来生我国寿終皆\n令不復更三悪道則生我国在心所願\n不爾者我不作仏\n阿闍世王太子及五百長者子聞無量\n清浄仏二十四願皆大歓喜踊躍心中\n倶願言令我等復作仏時皆如無量清\n浄仏仏則知之告諸比丘僧是阿闍世\n王太子及五百長者子却後無央数劫\n皆当作仏如無量清浄仏　仏言是阿\n闍世王太子五百長者子作菩薩道以\n来無央数劫皆各供養四百億仏已今\n復来供養我是阿闍世王太子及五百\n人等皆前世迦葉仏時為我作弟子今\n皆復会是共相値也　則諸比丘僧聞\n仏言皆心踊躍莫不歓喜者｛乃至｝\n如是人聞仏名　快安穏得大利\n吾等類得是徳　諸此刹獲所好\n無量覚授其決　我前世有本願\n一切人聞説法　皆悉来生我国\n吾所願皆具足　従衆国来生者\n皆悉来到此間　一生得不退転\n速疾超便可到　安楽国之世界\n至無量光明土　供養於無数仏\n非有是功徳人　不得聞是経名\n唯有清浄戒者　乃還聞斯正法\n悪驕慢蔽懈怠　難以信於此法\n宿世時見仏者　楽聴聞世尊教\n人之命希可得　仏在世甚難値\n有信慧不可致　若聞見精進求\n聞是法而不忘　便見敬得大慶\n則我之善親原　以是故発道意\n設令満世界火　過此中得聞法\n会当作世尊将　度一切生老死｛已上｝\n悲華経大施品之二巻言｛曇無讖三蔵訳｝\n願我成阿耨多羅三藐三菩提已無量\n無辺阿僧祇余仏世界所有衆生聞我\n名者修諸善本欲生我界願其捨命之\n復必定得生唯除五逆誹謗聖人廃壊\n正法｛已上｝\n　爾者称名能破衆生一切無明能満\n　衆生一切志願称名則是最勝真妙\n　正業正業則是念仏念仏則是南無\n　阿弥陀仏南無阿弥陀仏即是正念\n　也可知\n十住毘婆沙論曰\n有人言般舟三昧及大悲名諸仏家従\n此二法生諸如来此中般舟三昧為父\n又大悲為母復次般舟三昧是父無生\n法忍是母如助菩提中説\n般舟三昧父　大悲無生母\n一切諸如来　従是二法生\n家無過咎者家清浄故清浄者六波羅\n蜜四功徳処方便般若波羅蜜善慧般\n舟三昧大悲諸忍是諸法清浄無有過\n故名家清浄是菩薩以此諸法為家故\n無有過咎転於世間道入出世上道者\n世間道名即是凡夫所行道転名休息\n凡夫道者不能究竟至涅槃常往来生\n死是名凡夫道出世間者因是道得出\n三界故名出世間道上者妙故名為上\n入者正行道故名為入以是心入初地\n名歓喜地\n問曰初地何故名為歓喜\n答曰\n如得於初果　究竟至涅槃\n菩薩得是地　心常多歓喜\n自然得増長　諸仏如来種\n是故如此人　得名賢善者\n如得初果者如人得須陀&M017421;道善閉三\n悪道門見法入法得法住堅牢法不可\n傾動究竟至涅槃断見諦所断法故心\n大歓喜設使睡眠懶堕不至二十九有\n如以一毛為百分以一分毛分取大海\n水若二三&M017772;苦已滅如大海水余未滅\n者如二三&M017772;心大歓喜菩薩如是得初\n地已名生如来家一切天竜夜叉乾闥\n婆｛乃至｝声聞辟支等所共供養恭敬何\n以故是家無有過咎故転世間道入出\n世間道但楽敬仏得四功徳処得六波\n羅蜜果報滋味不断諸仏種故心大歓\n喜是菩薩所有余苦如二三水&M017772;雖百\n千億劫得阿耨多羅三藐三菩提於無\n始生死苦如二三水&M017772;所可滅苦如大\n海水是故此地名為歓喜\n問曰初歓喜地菩薩在此地中名多歓\n喜為得諸功徳故歓喜為地法応歓喜\n以何而歓喜\n答曰\n常念於諸仏　及諸仏大法\n必定希有行　是故多歓喜\n如是等歓喜因縁故菩薩在初地中心\n多歓喜念諸仏者念然灯等過去諸仏\n阿弥陀等現在諸仏弥勒等将来諸仏\n常念如是諸仏世尊如現在前三界第\n一無能勝者是故多歓喜念諸仏大法\n者略説諸仏四十不共法一自在飛行\n随意二自在変化無辺三自在所聞無\n&M041289;四自在以無量種門知一切衆生心\n｛乃至｝　念必定諸菩薩者若菩薩得阿耨\n多羅三藐三菩提記入法位得無生忍\n千万億数魔之軍衆不能壊乱得大悲\n心成大人法｛乃至｝　是名念必定菩薩念\n希有行者念必定菩薩第一希有行令\n心歓喜一切凡夫所不能及一切声聞\n辟支仏所不能行開示仏法無&M041289;解脱\n及薩婆若智又念十地諸所行法名為\n心多歓喜是故菩薩得入初地名為歓\n喜\n問曰有凡夫人未発無上道心或有発\n心者未得歓喜地是人念諸仏及諸仏\n大法念必定菩薩及希有行亦得歓喜\n得初地菩薩歓喜与此人有何差別\n答曰\n菩薩得初地　其心多歓喜\n諸仏無量徳　我亦定当得\n得初地必定菩薩念諸仏有無量功徳\n我当必得如是之事何以故我已得此\n初地入必定中余者無有是心是故初\n地菩薩多生歓喜余者不爾何以故余\n者雖念諸仏不能作是念我必当作仏\n譬如転輪聖子生転輪王家成就転輪\n王相念過去転輪王功徳尊貴作是念\n我今亦有是相亦当得是豪富尊貴心\n大歓喜若無転輪王相者無如是喜必\n定菩薩若念諸仏及諸仏大功徳威儀\n尊貴我有是相必当作仏即大歓喜余\n者無有是事定心者深入仏法心不可\n動\n又云\n信力増上者何名有所聞見必受無疑\n増上名殊勝　問曰有二種増上一者\n多二者勝今説何者　答曰此中二事\n倶説菩薩入初地得諸功徳味故信力\n転増以是信力籌量諸仏功徳無量深\n妙能信受是故此心亦多亦勝深行大\n悲者愍念衆生徹入骨体故名為深為\n一切衆生求仏道故名為大慈心者常\n求利事安穏衆生慈有三種｛乃至｝\n又曰\n仏法有無量門如世間道有難有易陸\n道歩行則苦水道乗船則楽菩薩道亦\n如是或有懃行精進或有以信方便易\n行疾至阿惟越致者｛乃至｝\n若人疾欲至　不退転地者\n応以恭敬心　執持称名号\n若菩薩欲於此身得至阿惟越致地成\n阿耨多羅三藐三菩提者応当念是十\n方諸仏称名号如宝月童子所問経阿\n惟越致品中説｛乃至｝\n西方善世界　仏号無量明\n身光智慧明　所照無辺際\n其有聞名者　即得不退転｛乃至｝\n過去無数劫　有仏号海徳\n是諸現在仏　皆従彼発願\n寿命無有量　光明照無極\n国土甚清浄　聞名定作仏｛乃至｝\n問曰但聞是十仏名号執持在心便得\n不退阿耨多羅三藐三菩提為更有余\n仏余菩薩名得至阿惟越致邪\n答曰\n阿弥陀等仏　及諸大菩薩\n称名一心念　亦得不退転\n如是阿弥陀等諸仏亦応恭敬礼拝称\n其名号今当具説無量寿仏世自在王\n仏｛乃至有其余仏｝是諸仏世尊現在十方清浄\n世界皆称名憶念阿弥陀仏本願如是\n若人念我称名自帰即入必定得阿耨\n多羅三藐三菩提是故常応憶念以偈\n称讃\n無量光明慧　身如真金山\n我今身口意　合掌稽首礼｛乃至｝\n人能念是仏　無量力功徳\n即時入必定　是故我常念｛乃至｝\n若人願作仏　心念阿弥陀\n応時為現身　是故我帰命\n彼仏本願力　十方諸菩薩\n来供養聴法　是故我稽首｛乃至｝\n若人種善根　疑則華不開\n信心清浄者　華開則見仏\n十方現在仏　以種種因縁\n嘆彼仏功徳　我今帰命礼｛乃至｝\n乗彼八道船　能度難度海\n自度亦度彼　我礼自在人\n諸仏無量劫　讃揚其功徳\n猶尚不能尽　帰命清浄人\n我今亦如是　称讃無量徳\n以是福因縁　願仏常念我｛抄出｝\n浄土論曰\n我依修多羅　真実功徳相\n説願偈総持　与仏教相応\n観仏本願力　遇無空過者\n能令速満足　功徳大宝海\n又曰\n菩薩入四種門自利行成就応知菩\n薩出第五門回向利益他行成就応\n知菩薩如是修五門行自利利他速得\n成就阿耨多羅三藐三菩提故｛抄出｝\n論註曰\n謹案龍樹菩薩十住毘婆沙云菩薩求\n阿毘跋致有二種道一者難行道二者\n易行道難行道者謂於五濁之世無仏\n時求阿毘跋致為難此難乃有多途粗\n言五三以示義意一者外道相｛循醤反｝\n善乱菩薩法二者声聞自利障大慈悲\n三者無顧悪人破他勝徳四者顛倒善\n果能壊梵行五者唯是自力無他力持\n如斯等事触目皆是譬如陸路歩行則\n苦易行道者謂但以信仏因縁願生浄\n土乗仏願力便得往生彼清浄土仏力\n住持即入大乗正定之聚正定即是阿\n毘跋致譬如水路乗船則楽　此無量\n寿経優婆提舎蓋上衍［衍字］｛口且反楽也｝之極\n致不退之風航［航字］者也無量寿是\n安楽浄土如来別号釈迦牟尼仏在王\n舎城及舎衛国於大衆之中説無量寿\n仏荘厳功徳即以仏名号為経体後聖\n者婆藪槃頭菩薩服膺｛一升反｝如来大悲\n之教傍経作願生偈｛已上｝\n又云\n又所願不軽若如来不加威神将何以\n達乞加神力所以仰告我一心者天親\n菩薩自督［督字］｛勧也率也正也俗作督｝之詞言\n念無礙光如来願生安楽心心相続無\n他想間雑｛乃至｝　帰命尽十方無礙光如\n来者帰命即是礼拝門尽十方無礙光\n如来即是讃嘆門何以知帰命是礼拝\n龍樹菩薩造阿弥陀如来讃中或言稽\n首礼或言我帰命或言帰命礼此論長\n行中亦言修五念門五念門中礼拝是\n一天親菩薩既願往生豈容不礼故知\n帰命即是礼拝然礼拝但是恭敬不必\n帰命帰命是礼拝若以此推帰命為重\n偈申己心宜言帰命［命字］｛眉病反使也教也道也信也計也召也｝\n論解偈義汎談礼拝彼此相成於義弥\n顕何以知尽十方無礙光如来是賛嘆\n門下長行中言云何讃嘆謂称［称字］｛処陵\n反知軽重也説文曰銓也是也等也俗也作秤云正斤雨也昌孕反昌陵反｝彼如来名\n如彼如来光明智相如彼名義欲如実\n修行相応故｛乃至｝　天親今言尽十方無\n礙光如来即是依彼如来名如彼如来\n光明智相讃嘆故知此句是賛嘆門願\n生安楽国者此一句是作願門天親菩\n薩帰命之意也｛乃至｝\n問曰大乗経論中処処説衆生畢竟無\n生如虚空云何天親菩薩言願生邪\n答曰説衆生無生如虚空有二種一者\n如凡夫所謂実衆生如凡夫所見実生\n死此所見事畢竟無所有如亀毛如虚\n空二者謂諸法因縁生故即是不生無\n所有如虚空天親菩薩所願生者是因\n縁義因縁義故仮名生非如凡夫謂有\n実衆生実生死也　問曰依何義説往\n生　答曰於此間仮名人中修五念門\n前念与後念作因穢土仮名人浄土仮\n名人不得決定一不得決定異前心後\n心亦如是何以故若一則無因果若異\n則非相続是義観一異門論中委曲釈\n第一行三念門竟｛乃至｝\n我依修多羅　真実功徳相\n説願偈総持　与仏教相応｛乃至｝\n何所依何故依云何依何所依者依修\n多羅何故依者以如来即真実功徳相\n故云何依者修五念門相応故｛乃至｝　修\n多羅者十二部経中直説者名修多羅\n謂四阿含三蔵等外大乗諸経亦名修\n多羅此中言依修多羅者是三蔵外大\n乗修多羅非阿含等経也　真実功徳\n相者有二種功徳一者従有漏心生不\n順法性所謂凡夫人天諸善人天果報\n若因若果皆是顛倒皆是虚偽是故名\n不実功徳二者従菩薩智慧清浄業起\n荘厳仏事依法性入清浄相是法不顛\n倒不虚偽名真実功徳云何不顛倒依\n法性順二諦故云何不虚偽摂衆生入\n畢竟浄故　説願偈総持与仏教相応\n者持名不散不失総名以少摂多｛乃至｝\n願名欲楽往生｛乃至｝　与仏教相応者譬\n如函蓋相称也｛乃至｝\n云何廻向不捨一切苦悩衆生心常作\n願廻向為首得成就大悲心故　廻向\n有二種相一者往相二者還相往相者\n以己功徳廻施一切衆生作願共往生\n阿弥陀如来安楽浄土｛抄出｝\n安楽集云\n観仏三昧経云　令勧父王行念仏三\n昧父王白仏仏地果徳真如実相第一\n義空何因不遣弟子行之仏告父王諸\n仏果徳有無量深妙境界神通解脱非\n是凡夫所行境界故勧父王行念仏\n三昧父王白仏念仏之功其状云何仏\n告父王如伊蘭林方四十由旬有一科\n牛頭栴檀雖有根芽猶未出土其伊蘭\n林唯臭無香若有&M004299;其華菓発狂而\n死後時栴檀根芽漸漸生長纔欲成樹\n香気昌盛遂能改変此林普皆香美衆\n生見者皆生希有心仏告父王一切衆\n生在生死中念仏之心亦復如是但能\n繋念不止定生仏前一得往生即能改\n変一切諸悪成大慈悲如彼香樹改伊\n蘭林所言伊蘭林者喩衆生身内三毒\n三障無辺重罪言栴檀者喩衆生念仏\n之心纔欲成樹者謂一切衆生但能\n積念不断業道成弁也\n問曰計一衆生念仏之功亦応一切知\n何因一念之功力能断一切諸障如一\n香樹改四十由旬伊蘭林悉使香美也\n答曰依諸部大乗顕念仏三昧功能不\n可思議也　何者　如華厳経云　譬\n如有人用師子筋以為琴絃音声一奏\n一切余絃悉皆断壊若人菩提心中行\n念仏三昧者一切煩悩一切諸障悉皆\n断滅亦如有人搆取牛羊驢馬一切諸\n乳置一器中若将師子乳一&M017772;投之\n直過無難一切諸乳悉皆破壊変為清\n水若人但能菩提心中行念仏三昧者\n一切悪魔諸障直過無難　又彼経云\n譬如有人持翳身薬処処遊行一切余\n行不見是人若能菩提心中行念仏三\n昧者一切悪神一切諸障不見是人随\n諸処処無能遮障也何故能念此念仏\n三昧即是一切三昧中王故也\n又云\n如摩訶衍中説云　諸余三昧非不三\n昧何以故或有三昧但能除貪不能除\n瞋痴或有三昧但能除瞋不能除痴貪\n或有三昧但能除痴不能除瞋或有三\n昧但能除現在障不能除過去未来一\n切諸障若能常修念仏三昧無問現在\n過去未来一切諸障皆除也\n又云大経賛云\n若聞阿弥陀徳号　歓喜賛仰心帰依\n下至一念得大利　則為具足功徳宝\n設満大千世界火　亦応直過聞仏名\n聞阿弥陀不復退　是故至心稽首礼\n又云\n又如目連所問経　仏告目連譬如万\n川長流有草木前不顧後後不顧前都\n会大海世間亦爾雖有豪貴富楽自在\n悉不得勉生老病死只由不信仏経\n後世為人更甚困劇不能得生千仏国\n土是故我説無量寿仏国易往易取而\n人不能修行往生反事九十五種邪道\n我説是人名無眼人名無耳人経教既\n爾何不捨難依易行道矣｛已上｝\n光明寺和尚云\n又如文殊般若云　欲明一行三昧唯\n勧独処空閑捨諸乱意係心一仏不観\n相貌専称名字即於念中得見彼阿弥\n陀仏及一切仏等\n問曰何故不令作観直遣専称名字者\n有何意也　答曰乃由衆生障重境細\n心麁識&M043909;神飛観難成就也是以大聖\n悲憐直勧専称名字正由［由字］｛以周反行也経也従也用\n也｝称名易故相続即生\n問曰既遣専称一仏何故境現即多此\n豈非邪正相交一多雑現也　答曰仏\n仏斉証形無二別縦使念一見多乖\n何大道理也　　又如観経云　行勧\n座観礼念等皆須面向西方者最勝如\n樹先傾倒必随曲故必有事礙不\n及向西方者但作向西想亦得\n問曰一切諸仏三身同証悲智果円亦\n応無二随方礼念課称一仏亦応得生\n何故偏嘆西方勧専礼念等有何義也\n答曰諸仏所証平等是一若以願行来\n取非無因縁然弥陀世尊本発深重誓\n願以光明名号摂化十方但使信心求\n念上尽一形下至十声一声等以仏願\n力易得往生是故釈迦及以諸仏勧向\n西方為別異耳亦非是称念余仏不\n能除障滅罪也応知若能如上念念相\n続畢命為期者十即十生百即百生何\n以故無外雑縁得正念故与仏本願得\n相応故不違教故随順仏語故｛已上｝\n又云\n唯観念仏衆生摂取不捨故名阿弥陀｛已上｝\n又云\n弥陀智願海　深広無涯底\n聞名欲往生　皆悉到彼国\n設満大千火　直過聞仏名\n聞名歓喜讃　皆当得生彼\n万年三宝滅　此経住百年\n爾時聞一念　皆当得生彼｛抄要｝\n又云\n現是生死凡夫罪障深重輪回六道苦\n不可言今遇善知識得聞弥陀本願名\n号一心称念求願往生願仏慈悲不捨\n本弘誓願摂受弟子｛已上｝\n又云\n問曰称念礼観阿弥陀仏現世有何功\n徳利益\n答曰若称阿弥陀仏一声即能除滅八\n十億劫生死重罪礼念已下亦如是　\n十往生経云　若有衆生念阿弥陀仏\n願往生者彼仏即遣二十五菩薩擁護\n行者若行若座若住若臥若昼若夜一\n切時一切処不令悪鬼悪神得其便也\n又如観経云　若称礼念阿弥陀仏願\n往生彼国者彼仏即遣無数化仏無数\n化観音勢至菩薩護念行者復与前二\n十五菩薩等百重千重囲繞行者不問\n行住座臥一切時処若昼若夜常不離\n行者今既有斯勝益可憑願諸行者各\n須至心求往　　又如無量寿経云　\n若我成仏十方衆生称我名号下至十\n声若不生者不取正覚　彼仏今現在\n成仏当知本誓重願不虚衆生称念\n必得往生　　又如弥陀経云　若有\n衆生聞説阿弥陀仏即応執持名号若\n一日若二日乃至七日一心称仏不乱\n命欲終時阿弥陀仏与諸聖衆現在其\n前此人終時心不顛倒即得往生彼国\n仏告舎利弗我見是利故説是言若有\n衆生聞是説者応当発願願生彼国\n次下説云　東方如恒河沙等諸仏南\n西北方及上下一一方如恒河沙等諸\n仏各於本国出其舌相&M010174;覆三千大千\n世界説誠実言汝等衆生皆応信是一\n切諸仏所護念経云何名護念若有衆\n生称念阿弥陀仏若七日及一日下至\n一声乃至十声一念等必得往生証成\n此事故名護念経　次下文云　若称\n仏往生者常為六方恒河沙等諸仏之\n所護念故名護念経今既有此増上誓\n願可憑諸仏子等何不励意去也｛智昇法師集諸\n経礼懺儀下巻者善導和尚礼懺也依之｝\n又云\n言弘願者如大経説一切善悪凡夫得\n生者莫不皆乗［乗字］｛食陵反又宝証反駕也勝也登也守也覆也｝\n阿弥陀仏大願業力為増上縁也\n又云\n言南無者即是帰命亦是発願回向之\n義言阿弥陀仏者即是其行以斯義故\n必得往生\n又云\n言摂生増上縁者　　如無量寿経四\n十八願中説　仏言若我成仏十方衆\n生願生我国称我名字下至十声乗我\n願力若不生者不取正覚　此即是願\n往生行人命欲終時願力摂得往生故\n名摂生増上縁\n又云\n欲使善悪凡夫回心起行尽得往生此\n亦是証生増上縁｛已上｝\n又云\n門門不同八万四　為滅無明果業因\n利剣即是弥陀号　一声称念罪皆除\n微塵故業随智滅　不覚｛覚字教音｝転入真如門\n得免娑婆長劫難　特蒙知識釈迦恩\n種種思量巧方便　選得弥陀弘誓門\n｛已上抄要｝\n　爾者南無之言帰命　帰言｛至也｝又\n　帰説也説字｛悦音｝　又帰説也説\n　字｛税音悦税二音告也述也宣述人意也｝　命言｛業也招引也使也教也\n　道也信也計也召也｝　是以帰命者本願招喚之\n　勅命也言発願回向者如来已発願\n　回施衆生行之心也言即是其行者\n　即選択本願是也言必得往生者彰\n　獲至不退位也経言即得釈云必定\n　即言由聞願力光闡報土真因決定\n　時剋之極促也必言｛審也然也分極也｝金\n　剛心成就之貌也\n浄土五会念仏略法事儀讃云\n夫如来設教広略随根終帰乎実\n相得真無生者孰能与於此哉然念\n仏三昧是真無上深妙門矣以弥陀法\n王四十八願名号焉仏事願力度衆生\n｛乃至｝　如来常於三昧海中挙細綿乎\n謂父王曰王今座禅但当念仏豈同離\n念求乎無念離生求於無生乎離相好\n求乎法身離文求解脱｛乃至｝　爾大哉至\n理真法一如化物利人弘誓各別故我\n釈迦応生於濁世阿弥陀出現於浄土\n方雖穢浄両殊利益斉一若易修易証\n真唯浄土教門然彼西方殊妙難比其\n国土也厳以百宝蓮敷九品以収人\n其仏名号也｛乃至｝\n依称讃浄土経［釈法照］\n如来尊号甚分明　十方世界普流行\n但有称名皆得往　観音勢至自来迎\n弥陀本願特起殊　慈悲方便引凡夫\n一切衆生皆度脱　称名即得罪消除\n凡夫若得到西方　曠劫塵沙罪消亡\n具六神通得自在　永除老病離無常\n依仏本行経［法照］\n何者名之為正法　若箇道理是真宗\n好悪今時須決択　一一子細莫朦朧\n正法能超出世間　持戒座禅名正法\n念仏成仏是真宗　不取仏言名外道\n撥無因果見為空　正法能超出世間\n禅律如何是正法　念仏三昧是真宗\n見性了心便是仏　如何道理不相応｛略抄｝\n依阿弥陀経\n西方進道勝娑婆　縁無五欲及邪魔\n成仏不労諸善業　華台端座念弥陀\n五濁修行多退転　不如念仏往西方\n到彼自然成正覚　還来苦界作津梁\n万行之中為急要　迅速無過浄土門\n不但本師金口説　十方諸仏共伝証\n此界一人念仏名　西方便有一蓮生\n但使一生常不退　一華還到此間迎｛略抄｝\n依般舟三昧経［慈愍和尚］\n今日道場諸衆等　恒沙曠劫総経来\n度此人身難値遇　喩若優曇華始開\n正値希聞浄土教　正値念仏法門開\n正値弥陀弘誓喚　正値大衆信心回\n正値今日依経賛　正値結契上華台\n正値道場無魔事　正値無病総能来\n正値七日功成就　四十八願要相携\n普勧道場同行者　努力回心帰去来\n借問家郷何処在　極楽池中七宝台\n彼仏因中立弘誓　聞名念我総迎来\n不簡貧窮将富貴　不簡下智与高才\n不簡多聞持浄戒　不簡破戒罪根深\n但使回心多念仏　能令瓦礫変成金\n寄語現前大衆等　同縁去者早相尋\n借問相尋何処去　報道弥陀浄土中\n借問何縁得生彼　報道念仏自成功\n借問今生多罪障　如何浄土肯相容\n報道称名罪消滅　喩若明灯入闇中\n借問凡夫得生否　如何一念闇中明\n報道除疑多念仏　弥陀決定自親近｛抄要｝\n依新無量寿観経［法照］\n十悪五逆至愚人　永劫沈淪在久塵\n一念称得弥陀号　至彼還同法性身｛已上｝\n憬興師云\n如来広説有二初広説如来浄土果即\n所行所成也後広顕衆生往生因果即\n所摂所益也\n又云\n悲華経諸菩薩本授記品云　爾時宝\n蔵如来讃転輪王言善哉善哉｛乃至｝　大\n王汝見西方過百千万億仏土有世界\n名尊善無垢彼界有仏名尊音王如来\n｛乃至｝　今現在為諸菩薩説於正法｛乃至｝　\n純一大乗清浄無雑其中衆生等一\n化生亦無女人及其名字彼仏世界所\n有功徳清浄荘厳悉如大王所願無異\n｛乃至｝　今改汝字為無量清浄｛已上｝\n無量寿如来会云\n広発如是大弘誓願皆已成就世間希\n有発是願已如実安住種種功徳具足\n荘厳威徳広大清浄仏土｛已上｝\n又云\n福智二厳成就故備施等衆生行也\n以己所修利衆生故令功徳成\n又云\n籍久遠因値仏聞法可慶喜故\n又云\n人聖国妙誰不尽力作善願生因善既\n成不自獲果故云自然不簡貴賤\n皆得往生故云箸無上下\n又云\n易往而無人其国不逆違自然之所牽\n修因即往無修生尠修因来生終不違\n逆即易往也\n又云\n本願力故｛即往誓願之力｝満足願故｛願無欠故｝明\n了願故｛求之不虚故｝堅固願故｛縁不能壊故｝究\n竟願故｛必果遂故｝\n又云\n総而言之欲令凡小増欲往生之意故\n須顕彼土勝\n又云\n既言於此土修菩薩行即知無諍王在\n於此方宝海亦然\n又云\n聞仏威徳広大故得不退転也｛已上｝\n楽邦文類云\n総官張&M012238;云　仏号甚易持浄土甚易\n往八万四千法門無如是之捷径但能\n輟清晨俛仰之暇遂可為永劫不壊之\n資是則用力甚微而収功乃無有尽\n衆生亦何苦自棄而不為乎噫夢幻\n非真寿夭難保呼吸之頃即是来生\n一失人身万劫不復此時不悟仏如\n衆生何願深念於無常勿徒貽於\n後悔浄楽居士張&M012238;勧縁｛已上｝\n台教祖師山陰｛慶文法師｝云\n良由仏名従真応身而建立故従慈悲\n海而建立故従誓願海而建立故従智\n慧海而建立故従法門海而建立故若\n但専称一仏名号則是具称諸仏名号\n功徳無量能滅罪障能生浄土何必生\n疑乎｛已上｝\n律宗祖師元照云\n況我仏大慈開示浄土慇懃勧嘱&M010174;諸\n大乗目見耳聞特生疑謗自甘沈溺不\n慕超昇如来説為可憐憫者良由不\n知此法特異常途不択賢愚不簡緇素\n不論修行久近不問造罪重軽但令決\n定信心即是往生因種｛已上｝\n又云\n今浄土諸経並不言魔即知此法無魔\n明矣山陰慶文法師正信法門弁之甚\n詳　今為具引彼問曰或有人云臨\n終見仏菩薩放光持台天楽異香来\n迎往生並是魔事此説如何　答曰有\n依首楞厳修習三昧或発動陰魔有依\n摩訶衍論修習三昧或発動外魔｛謂天魔也｝\n有依止観論修習三昧或発動時魅此\n等並是修禅定人約其自力先有魔種\n被定撃発故現此事儻能明識各用対\n治即能除遣若作聖解皆被魔障\n｛上明此方入道則発魔事｝今約所修念仏三昧乃憑\n仏力如近帝王無敢于犯蓋由阿弥\n陀仏有大慈悲力大誓願力大智慧力\n大三昧力大威神力大摧邪力大降魔\n力天眼遠見力天耳遥聞力他心徹鑑\n力光明&M010174;照摂取衆生力有如是等不\n可思議功徳之力豈不能護持念仏之\n人至臨終時令無障礙邪若不為護持\n者則慈悲力何在若不能除魔障者智\n慧力三昧力威神力摧邪力降魔力復\n何在邪若不能鑑察被魔為障者天\n眼遠見力天耳遥聞力他心徹鑑力復\n何在邪　　経云　阿弥陀仏相好光\n明&M010174;照十方世界念仏衆生摂取不捨\n若謂念仏臨終被魔障者光明&M010174;照摂\n取衆生力復何在邪況念仏人臨終感\n相出自衆経皆是仏言何得貶為魔\n境乎今為決破邪疑当生正信｛已上彼文｝\n又｛元昭律師弥陀経義文｝云　一乗極唱終帰咸指\n於楽邦万行円修最勝独推於果号良\n以従因建願秉志躬行歴塵点劫懐済\n衆之仁無芥子地非捨身之処悲智六\n度摂化以無遺内外両財随求而必応\n機与縁熟行満功成一時円証於三身\n万徳総彰於四字｛已上｝\n又云\n況我弥陀以名接物是以耳聞口誦無\n辺聖徳攬入識心永為仏種頓除億\n劫重罪獲証無上菩提信知非少善根\n是多功徳也｛已上｝\n又云\n正念中凡人臨終識神無主善悪業種\n無不発現或起悪念或起邪見或生繋\n恋或発猖狂悪相非一皆名顛倒因\n前誦仏罪滅障除浄業内熏慈光外摂\n脱苦得楽一刹那間下文勧生其利在\n此｛已上｝\n慈雲法師｛天竺寺遵式｝云\n唯安養浄業捷真可修若有四衆欲復\n速破無明永滅五逆十悪重軽等罪当\n修此法欲得大小戒体遠復清浄得念\n仏三昧成就菩薩諸波羅蜜当学此法\n欲得臨終離諸怖畏身心安快衆聖現\n前授手接引初離塵労便至不退不\n歴長劫即得無生当学此法等　古賢\n法語能無従乎已上五門略標綱要\n自余不尽委在釈文　按開元蔵録此\n経凡有両訳前本已亡今本乃&M021895;良邪\n舎訳僧伝云　&M021895;良邪舎此云時称\n宋元嘉初建于京邑文帝\n慈雲｛遵式也｝讃云\n了義中了義　円頓中円頓｛已上｝\n大智｛元照律師也｝唱云\n円頓一乗純一無雑｛已上｝\n律宗戒度｛元照之弟子也｝云\n仏名乃是積劫薫修攬其万徳総彰四\n字是故称之獲益非浅｛已上｝\n律宗用欽云\n今若以我心口称念一仏嘉号則従因\n至果無量功徳無不具足｛已上｝\n又云\n一切諸仏歴微塵劫了悟実相不得一\n切故発無相大願修無住妙行証無得\n菩提住非荘厳国土現無神通之神通\n故舌相&M010174;於大千示無説之説故勧信\n是経豈容心思口議邪私謂諸仏不思\n議功徳須臾収弥陀二報荘厳持名行\n法彼諸仏中亦須収於弥陀也｛已上｝\n三論祖師嘉祥云\n問念仏三昧何因能得滅如此多罪邪\n解云仏有無量功徳念仏無量功徳故\n得滅無量罪｛已上｝\n法相祖師法位云\n諸仏皆徳施名称名即称徳徳能滅罪\n生福名亦如是若信仏名能生善滅悪\n決定無疑称名往生此有何惑｛已上｝\n禅宗飛錫云\n念仏三昧善之最上万行元首故曰三\n昧王焉｛已上｝\n往生要集云\n双巻経三輩之業雖有浅深然通皆云\n一向専念無量寿仏三四十八願中於\n念仏門別発一願云乃至十念若不生\n者不取正覚四観経極重悪人無他方\n便唯称弥陀得生極楽｛已上｝\n又云\n応依心地観経六種功徳一無上大功\n徳田二無上大恩徳三無足二足及以\n多足衆生中尊四極難値遇如優曇華\n五独出三千大千界六世出世間功徳\n円満義依具如此等六種功徳常能利\n益一切衆生｛已上｝\n依此六種功徳信和尚云\n一応念一称南無仏皆已成仏道故我\n帰命礼無上功徳田二応念慈眼視\n衆生平等如一子故我帰命礼極大\n慈悲母三応念十方諸大士恭敬弥\n陀尊故我帰命礼無上両足尊四応念\n一得聞仏名過於優曇華故我帰命\n礼極難値遇者五応念一百倶胝界二\n尊不並出故我帰命礼希有大法王六\n応念仏法衆徳海三世同一体故我帰\n命礼円融万徳尊｛已上｝\n又云\n波利質多樹華一日薫衣瞻蔔華波師\n迦華雖千歳薫所不能及｛已上｝\n又云\n如一斤石汁能変千斤銅為金　雪山\n有草名為忍辱牛若食者即得醍醐\n月利沙見昴星則出菓実｛已上｝\n選択本願念仏集｛源空集｝云\n南無阿弥陀仏｛往生之業　念仏為本｝\n又云\n夫速欲離生死二種勝法中且閣聖\n道門選入浄土門欲入浄土門正雑二\n行中且抛諸雑行選応帰正行欲修於\n正行正助二業中猶傍於助業選応\n専正定正定之業者即是称仏名称名\n必得生依仏本願故｛已上｝\n　明知是非凡聖自力之行故名不回\n　向之行也大小聖人重軽悪人皆同\n　斉応帰選択大宝海念仏成仏\n是以論註曰\n彼安楽国土莫非阿弥陀如来正覚浄\n華之所化生同一念仏無別道故｛已上｝\n　爾者獲真実行信者心多歓喜故是\n　名歓喜地是喩初果者初果聖者尚\n　睡眠懶堕不至二十九有何況十方\n　群生海帰命斯行信者摂取不捨故\n　名阿弥陀仏是曰他力　是以龍樹\n　大士曰即時入必定　曇鸞大師云\n　入正定聚之数　仰可憑斯専可行\n　斯也\n　良知無徳号慈父能生因闕無光\n　明悲母所生縁乖能所因縁雖可和\n　合非信心業識無到光明土真実信\n　業識斯則為内因光明名父母斯則\n　為外縁内外因縁和合得証報土真\n　身　故宗師言以光明名号摂化十\n　方但使信心求念　又云念仏成仏\n　是真宗　又云真宗&M003254;遇也　可知\n　凡就往相回向行信行則有一念亦\n　信有一念言行之一念者謂就称名\n　&M010174;数顕開選択易行至極\n故大本言\n仏語弥勒其有得聞彼仏名号歓喜踊\n躍乃至一念当知此人為得大利則是\n具足無上功徳｛已上｝\n光明寺和尚云下至一念　又云一声\n一念　又云専心専念｛已上｝\n智昇師集諸経礼懺儀下巻云\n深心即是真実信心信知自身是具足\n煩悩凡夫善根薄少流転三界不出火\n宅今信知弥陀本弘誓願及称名号下\n至十声聞等定得往生及至一念無有\n疑心故名深心｛已上｝\n　経言乃至釈曰下至乃下其言雖異\n　其意惟一也復乃至者一多包容之\n　言　言大利者対小利之言言無上\n　者対有上之言也信知大利無上者\n　一乗真実之利益也小利有上者則\n　是八万四千仮門也　釈云専心者\n　即一心形無二心也云専念者即一\n　行形無二行也今弥勒付嘱之一念\n　即是一声一声即是一念一念即是\n　一行一行即是正行正行即是正業\n　正業即是正念正念即是念仏則是\n　南無阿弥陀仏也\n　爾者乗大悲願船浮光明広海至徳\n　風静衆禍波転即破無明闇速到無\n　量光明土証大般涅槃遵普賢之徳\n　也可知\n安楽集云\n十念相続者是聖者一数之名耳即能\n積念凝思不縁他事使業道成弁便罷\n亦不労記之頭数也　　又云　若久\n行人念多応依此若始行人念者記数\n亦好此亦依聖教｛已上｝\n　斯乃顕真実行明証　誠知選択摂\n　取之本願超世希有之勝行円融真\n　妙之正法至極無礙之大行也可知\n　言他力者如来本願力也\n論曰\n言本願力者示大菩薩於法身中常在\n三昧而現種種身種種神通種種説\n法皆以本願力起譬如阿修羅琴雖無\n鼓者而音曲自然是名教化地第五功\n徳相｛乃至｝\n菩薩入四種門自利行成就応知\n成就者謂自利満足也応知者謂応知\n由自利故則能利他非是不能自利而\n能利他也\n菩薩出第五門回向利益他行成就\n応知成就者謂以回向因証教化地果\n若因若果無有一事不能利他也応知\n者謂応知由利他故則能自利非是不\n能利他而能自利也\n菩薩如是修五門行自利利他速得\n成就阿耨多羅三藐三菩提故　仏所\n得法名為阿耨多羅三藐三菩提以得\n此菩提故名為仏今言速得阿耨多羅\n三藐三菩提是得早作仏也阿名無耨\n多羅名上三藐名正三名&M010174;菩提名道\n統而訳之名為無上正&M010174;道無上者言\n此道窮理尽性更無過者何以言之以\n正故正者聖智也如法相而知故称為\n正智法性無相故聖智無知也&M010174;有二\n種一者聖心&M010174;知一切法二者法身&M010174;\n満法界若身若心無不&M010174;也道者無礙\n道也　　経言十方無礙人一道出生\n死一道者一無礙道也無礙者謂知生\n死即是涅槃如是等入不二法門無礙\n相也\n問曰有何因縁言速得成就阿耨多羅\n三藐三菩提\n答曰論言修五門行以自利利他成就\n故\n然覈求其本阿弥陀如来為増上縁他\n利之与利他談有左右若自仏而言宜\n言利他自衆生而言宜言他利今将談\n仏力是故以利他言之当知此意也凡\n是生彼浄土及彼菩薩人天所起諸行\n皆縁阿弥陀如来本願力故何以言之\n若非仏力四十八願便是徒設今\n的取三願用証義意\n願言　設我得仏十方衆生至心信楽\n欲生我国乃至十念若不生者不取正\n覚唯除五逆誹謗正法　縁仏願力故\n十念念仏便得往生得往生故即勉三\n界輪転之事無輪転故所以得速一証\n也\n願言　設我得仏国中人天不住定聚\n必至滅度者不取正覚　縁仏願力故\n住正定聚住正定聚故必至滅度無諸\n回伏之難所以得速二証也\n願言　設我得仏他方仏土諸菩薩衆\n来生我国究竟必至一生補処除其本\n願自在所化為衆生故被弘誓鎧積累\n徳本度脱一切遊諸仏国修菩薩行供\n養十方諸仏如来開化恒砂無量衆生\n使立無上正真之道超出常倫諸地之\n行現前修習普賢之徳若不爾者不取\n正覚　縁仏願力故超出常倫諸地之\n行現前修習普賢之徳以超出常倫諸\n地之行現前故所以得速三証也　以\n斯而推他力為増上縁得不然乎\n当復引例示自力他力相如人畏三塗\n故受持禁戒受持禁戒故能修禅定以\n修禅定故修習神通以神通故能遊四\n天下如是等名為自力又如劣夫跨驢\n不上従転輪王行便乗虚空遊四天\n下無所障礙如是等名為他力愚哉後\n之学者聞他力可乗当生信心勿自局\n［局字　古玉反］｛セハシ　チカシ　カキル｝分也｛已上｝\n元照律師云\n或於此方破惑証真則運自力故談大\n小諸経或往他方聞法悟道須憑他力\n故説往生浄土彼此雖異莫非方便令\n悟自心｛已上｝\n　言一乗海者一乗者大乗大乗者仏\n　乗得一乗者得阿耨多羅三藐三菩\n　提阿耨菩提者即是涅槃界涅槃界\n　者即是究竟法身得究竟法身者則\n　究竟一乗無異如来無異法身如来\n　即法身究竟一乗者即是無辺不断\n　大乗無有二乗三乗二乗三乗者入\n　於一乗一乗者即第一義乗唯是誓\n　願一仏乗也\n涅槃経言\n善男子実諦者名曰大乗非大乗者不\n名実諦善男子実諦者是仏所説非魔\n所説若是魔説非仏説不名実諦善男\n子実諦者一道清浄無有二也｛已上｝\n又言\n云何菩薩信順一実菩薩了知一切衆\n生皆帰一道一道者謂大乗也諸仏菩\n薩為衆生故分之為三是故菩薩信順\n不逆｛已上｝\n又言\n善男子畢竟有二種一者荘厳畢竟二\n者究竟畢竟一者世間畢竟二者出世\n畢竟荘厳畢竟者六波羅蜜究竟畢竟\n者一切衆生所得一乗一乗者名為仏\n性以是義故我説一切衆生悉有仏性\n一切衆生悉有一乗以無明覆故不能\n得見｛已上｝\n又言\n云何為一一切衆生悉一乗故云何非\n一説三乗故云何非一非非一無数法\n故｛已上｝\n華厳経言\n文殊法常爾　法王唯一法\n一切無礙人　一道出生死\n一切諸仏身　唯是一法身\n一心一智慧　力無畏亦然｛已上｝\n　爾者斯等覚悟皆以安養浄刹之大\n　利仏願難思之至徳也\n　言海者従久遠已来転凡聖所修雑\n　修雑善川水転逆謗闡提恒沙無明\n　海水成本願大悲智慧真実恒沙万\n　徳大宝海水喩之如海也　良知如\n　経説言煩悩氷解成功徳水｛已上｝\n　願海者不宿二乗雑善中下屍骸何\n　況宿人天虚仮邪偽善業雑毒雑心\n　屍骸乎\n故大本言\n声聞或菩薩　莫能究聖心\n譬如従生盲　欲行開導人\n如来智慧海　深広無涯底\n二乗非所惻　唯仏独明了｛已上｝\n浄土論曰\n何者荘厳不虚作住持功徳成就偈言\n観仏本願力　遇無空過者\n能令速満足　功徳大宝海\n故\n不虚作住持功徳成就者蓋是阿弥陀\n如来本願力也今当略示虚空之相不\n能住持用顕彼不虚作住持之義｛乃至｝\n所言不虚作住持者依本法蔵菩薩四\n十八願今日阿弥陀如来自在神力願\n以成力力以就願願不徒然力不虚設\n力願相府畢竟不差故曰成就\n又曰\n海者言仏一切種智深広無涯不宿二\n乗雑善中下屍骸喩之如海是故言\n天人不動衆　清浄智海生\n不動者言彼天人成就大乗根不可傾\n動也｛已上｝\n光明師云\n我依菩薩蔵　頓教一乗海\n又云\n瓔珞経中説漸教　万劫修功証不退\n観経弥陀経等説　即是頓教菩提蔵｛已上｝\n楽邦文類云\n宗釈禅師云　還丹一粒変鉄成金真\n理一言転悪業成善業｛已上｝\n　然就教念仏諸善比&M012050;対論有難易\n　対頓漸対横竪対超渉対順逆対大\n　小対多少対勝劣対親疎対近遠対\n　深浅対強弱対重軽対広狭対純雑\n　対径迂対捷遅対通別対不退退対\n　直弁因明対名号定散対理尽非理\n　尽対勧無勧対無間間対断不断対\n　相続不続対無上有上対上上下下\n　対思不思議対因行果徳対自説他\n　説対回不回向対護不護対証不証\n　対讃不讃対付嘱不嘱対了不了教\n　対機堪不堪対選不選対真仮対仏\n　滅不滅対法滅利不利対自力他力\n　対有願無願対摂不摂対入定聚不\n　入対報化対斯義如斯　然按本願\n　一乗海円融満足極速無礙絶対不\n　二之教也\n　亦就機対論有信疑対善悪対正邪\n　対是非対実虚対真偽対浄穢対利\n　鈍対奢促対豪賤対明闇対斯義如\n　斯　然按一乗海之機金剛信心絶\n　対不二之機也可知\n　敬白一切往生人等弘誓一乗海者\n　成就無礙無辺最勝深妙不可説不\n　可称不可思議至徳何以故誓願不\n　可思議故　悲願喩如太虚空諸妙\n　功徳広無辺故猶如大車普能運載\n　諸凡聖故猶如妙蓮華不染一切世\n　間法故如善見薬王能破一切煩悩\n　病故猶如利剣能断一切驕慢鎧故\n　如勇将幢能伏一切諸魔軍故猶如\n　利鋸能截一切無明樹故猶如利斧\n　能伐一切諸苦枝故如善知識解一\n　切生死縛故猶如導師善令知凡夫\n　出要道故猶如涌泉出智慧水無窮\n　尽故猶如蓮華不染一切諸罪垢故\n　猶如疾風能散一切諸障霧故猶如\n　好蜜円満一切功徳味故猶如正道\n　令諸群生入智城故猶如磁石吸本\n　願因故如閻浮檀金映奪一切有為\n　善故猶如伏蔵能摂一切諸仏法故\n　猶如大地三世十方一切如来出生\n　故如日輪光破一切凡愚痴闇出生\n　信楽故猶如君王勝出一切上乗人\n　故猶如厳父訓導一切諸凡聖故猶\n　如悲母長生一切凡聖報土真実因\n　故猶如乳母養育守護一切善悪往\n　生人故猶如大地能持一切往生故\n　猶如大水能滌一切煩悩垢故猶如\n　大火能焼一切諸見薪故猶如大風\n　普行世間無所礙故能出三有繋縛\n　城能閉二十五有門能得真実報土\n　能弁邪正道路能竭愚痴海能流入\n　願海乗一切智船浮諸群生海円満\n　福智蔵開顕方便蔵良可奉持特可\n　頂戴也\n　凡就誓願有真実行信亦有方便行\n　信其真実行願者諸仏称名願其真\n　実信願者至心信楽願斯乃選択本\n　願之行信也其機者則一切善悪大\n　小凡愚也往生者則難思議往生也\n　仏土者則報仏報土也　斯乃誓願\n　不可思議一実真如海大無量寿経\n　之宗致他力真宗之正意也\n　是以為知恩報徳披宗師釈言\n夫菩薩帰仏如孝子之帰父母忠臣之\n帰君后動静非己出没必由知恩報\n徳理宜先啓又所願不軽若如来不加\n威神将何以達乞加神力所以仰告｛已上｝\n　爾者帰大聖真言閲大祖解釈信知\n　仏恩深遠作正信念仏偈曰\n帰命無量寿如来　南無不可思議光\n法蔵菩薩因位時　在世自在王仏所\n覩見諸仏浄土因　国土人天之善悪\n建立無上殊勝願　超発希有大弘誓\n五劫思惟之摂受　重誓名声聞十方\n普放無量無辺光　無礙無対光炎王\n清浄歓喜智慧光　不断難思無称光\n超日月光照塵刹　一切群生蒙光照\n本願名号正定業　至心信楽願為因\n成等覚証大涅槃　必至滅度願成就\n如来所以興出世　唯説弥陀本願海\n五濁悪時群生海　応信如来如実言\n能発一念喜愛心　不断煩悩得涅槃\n凡聖逆謗斉回入　如衆水入海一味\n摂取心光常照護　已能雖破無明闇\n貪愛瞋憎之雲霧　常覆真実信心天\n譬如日光覆雲霧　雲霧之下明無闇\n獲信見敬大慶喜　即横超截五悪趣\n一切善悪凡夫人　聞信如来弘誓願\n仏言広大勝解者　是人名分陀利華\n弥陀仏本願念仏　邪見驕慢悪衆生\n信楽受持甚以難　難中之難無過斯\n印度西天之論家　中夏日域之高僧\n顕大聖興世正意　明如来本誓応機\n釈迦如来楞伽山　為衆告命南天竺\n龍樹大士出於世　悉能摧破有無見\n宣説大乗無上法　証歓喜地生安楽\n顕示難行陸路苦　信楽易行水道楽\n憶念弥陀仏本願　自然即時入必定\n唯能常称如来号　応報大悲弘誓恩\n天親菩薩造論説　帰命無礙光如来\n依修多羅顕真実　光闡横超大誓願\n広由本願力回向　為度群生彰一心\n帰入功徳大宝海　必獲入大会衆数\n得至蓮華蔵世界　即証真如法性身\n遊煩悩林現神通　入生死園示応化\n本師曇鸞梁天子　常向鸞処菩薩礼\n三蔵流支授浄教　焚焼仙経帰楽邦\n天親菩薩論註解　報土因果顕誓願\n往還回向由他力　正定之因唯信心\n惑染凡夫信心発　証知生死即涅槃\n必至無量光明土　諸有衆生皆普化\n道綽決聖道難証　唯明浄土可通入\n万善自力貶勤修　円満徳号勧専称\n三不三信誨慇懃　像末法滅同悲引\n一生造悪値弘誓　至安養界証妙果\n善導独明仏正意　矜哀定散与逆悪\n光明名号顕因縁　開入本願大智海\n行者正受金剛心　慶喜一念相応後\n与韋提等獲三忍　即証法性之常楽\n源信広開一代教　偏帰安養勧一切\n専雑執心判浅深　報化二土正弁立\n極重悪人唯称仏　我亦在彼摂取中\n煩悩障眼雖不見　大悲無倦常照我\n本師源空明仏教　憐愍善悪凡夫人\n真宗教証興片州　選択本願弘悪世\n還来生死輪転家　決以疑情為所止\n速入寂静無為楽　必以信心為能入\n弘経大士宗師等　拯済無辺極濁悪\n道俗時衆共同心　唯可信斯高僧説\n　六十行已畢　一百二十句\n顕浄土真実行文類　二"
    },
    {
      "id": "信文類三（本）",
      "title": "信文類三（本）",
      "content": "顕浄土真実信文類　序\n　　　　　愚禿釈親鸞集\n　夫以獲得信楽発起自如来選択\n　願心開闡真心顕彰従大聖矜哀善\n　巧\n　然末代道俗近世宗師沈自性唯心\n　貶浄土真証迷定散自心昏金剛真\n　信\n　爰愚禿釈親鸞信順諸仏如来真説\n　披閲論家釈家宗義広蒙三経光沢\n　特開一心華文且至疑問遂出明証\n　誠念仏恩深重不恥人倫哢言忻浄\n　邦徒衆厭穢域庶類雖加取捨莫生\n　毀謗矣\n　　至心信楽之願　［正定聚之機］\n顕浄土真実信文類　三\n　　　　　愚禿釈親鸞集\n　謹按往相廻向有大信　大信心者\n　則是長生不死之神方忻浄厭穢之\n　妙術選択廻向之直心利他深広之\n　信楽金剛不壊之真心易往無人之\n　浄信心光摂護之一心希有最勝之\n　大信世間難信之捷径証大涅槃之\n　真因極速円融之白道真如一実之\n　信海也　斯心即是出於念仏往生\n　之願斯大願名選択本願亦名本願\n　三心之願復名至心信楽之願亦可\n　名往相信心之願也　然常没凡愚\n　流転群生無上妙果不難成真実信\n　楽実難獲何以故乃由如来加威力\n　故博因大悲広慧力故遇獲浄信\n　者是心不顛倒是心不虚偽是以極\n　悪深重衆生得大慶喜心獲諸聖尊\n　重愛也\n至心信楽本願文大経言\n設我得仏十方衆生至心信楽欲生我\n国乃至十念若不生者不取正覚唯除\n五逆誹謗正法｛已上｝\n無量寿如来会言\n若我証得無上覚時余仏刹中諸有情\n類聞我名已所有善根心心廻向願生\n我国乃至十念若不生者不取菩提唯\n除造無間悪業誹謗正法及諸聖人｛已上｝\n本願成就文経言\n諸有衆生聞其名号信心歓喜乃至一\n念至心回向願生彼国即得往生住\n不退転唯除五逆誹謗正法｛已上｝\n無量寿如来会言［菩提流支訳］\n他方仏国所有有情聞無量寿如来名\n号能発一念浄信歓喜愛楽所有善根\n回向願生無量寿国者随願皆生得不\n退転乃至無上正等菩提除五無間誹\n謗正法及謗聖者｛已上｝\n又言\n聞法能不忘　見敬得大慶\n則我善親友　是故当発意｛已上｝\n又言\n如是等類大威徳者能生広大仏法異\n門｛已上｝\n又言\n如来功徳仏自知　唯有世尊能開示\n天竜夜叉所不及　二乗自絶於名言\n若諸有情当作仏　行超普賢登彼岸\n敷演一仏之功徳　時逾多劫不思議\n於是中間身滅度　仏之勝慧莫能量\n是故具足於信聞　及諸善友之摂受\n得聞如是深妙法　当獲重愛諸聖尊\n如来勝智&M010174;虚空　所説義言唯仏悟\n是故博聞諸智土　応信我教如実言\n人趣之身得甚難　如来出世遇亦難\n信慧多時方乃獲　是故修者応精進\n如是妙法已聴聞　常令諸仏而生喜｛抄出｝\n論註曰\n称彼如来名如彼如来光明智相如彼\n名義欲如実修行相応故称彼如来\n名者謂称無礙光如来名也如彼如来\n光明智相者仏光明是智慧相也此光\n明照十方世界無有障礙能除十方衆\n生無明黒闇非如日月珠光但破室穴\n中闇也如彼名義欲如実修行相応者\n彼無礙光如来名号能破衆生一切無\n明能満衆生一切志願　然有称名憶\n念而無明由存而不満所願者何者由\n不如実修行与名義不相応故也云何\n為不如実修行与名義不相応謂不知\n如来是実相身是為物身又有三種不\n相応一者信心不淳［淳字］｛常倫反又音純也又厚朴也朴字音\n卜也薬名也｝［諄字］｛至也誠懇之貌也同上字｝若存若亡故二者\n信心不一無決定故三者信心不相続\n余念間故此三句展転相成以信心\n不淳故無決定無決定故念不相続亦\n可念不相続故不得決定信不得決定\n信故心不淳与此相違名如実修行相\n応是故論主建言我一心｛已上｝\n讃阿弥陀仏偈曰｛曇巒和尚造也｝\n諸聞阿弥陀徳号　信心歓喜慶所聞\n乃曁一念至心者　回向願生皆得往\n唯除五逆謗正法　故我頂礼願往生｛已上｝\n光明寺観経義云\n言如意者有二種一者如衆生意随彼\n心念皆応度之二如弥陀之意五眼円\n照六通自在観機可度者一念之中\n無前無後身心等赴三輪開悟各益不\n同也｛已上｝\n又云\n此五濁五苦等通六道受未有無者常\n逼悩之若不受此苦者即非凡数摂也｛抄出｝\n又云\n従何等為三下至必生彼国已来正明\n弁定三心以為正因即有其二一明世\n尊随機顕益意蜜難知非仏自問自\n徴無由得解二明如来還自答前三\n心之数\n経云一者至誠心至者真誠者実欲明\n一切衆生身口意業所修解行必須\n真実心中作不得外現賢善精進之\n相内懐虚仮貪瞋邪偽&M006218;詐百端悪性\n難侵事同蛇蝎雖起三業名為雑毒之\n善亦名虚仮之行不名真実業也若作\n如此安心起行者縦使苦励身心日夜\n十二時急走急作如炙頭燃者衆名雑\n毒之善欲回此雑毒之行求生彼仏浄\n土者此必不可也何以故正由［由字］｛以周\n反経也行也従也用也｝彼阿弥陀仏因中行菩薩行\n時乃至一念一刹那三業所修皆是真\n実心中作凡所施為趣求亦皆真実\n又真実有二種一者自利真実二者利\n他真実｛乃至｝　不善三業必須真実心中\n捨又若起善三業者必須真実心中\n作不簡内外明闇皆須真実故名至\n誠心\n二者深心言深心者即是深信之心也\n亦有二種一者決定深信自身現是罪\n悪生死凡夫曠劫已来常没常流転無\n有出離之縁二者決定深信彼阿弥陀\n仏四十八願摂受衆生無疑無慮乗彼\n願力定得往生　又決定深信釈迦仏\n説此観経三福九品定散二善証讃彼\n仏依正二報使人忻慕　又決定深信\n弥陀経中十方恒沙諸仏証勧一切凡\n夫決定得生　又深信者仰願一切行\n者等一心唯信仏語不顧身命決定依\n行仏遣捨者即捨仏遣行者即行仏遣\n去処即去是名随順仏教随順仏意是\n名随順仏願是名真仏弟子　又一切\n行者但能依此経深信行者必不&M010679;衆\n生也何以故仏是満足大悲人故実語\n故除仏已還智行未満在其学地由有\n正習二障未除果願未円此等凡聖縦\n使測量諸仏教意未能決了雖有平\n章要須請仏証為定也若称仏意即\n印可言如是如是若不可仏意者即\n言汝等所説是義不如是不印者即同\n無記無利無益之語仏印可者即随\n順仏之正教若仏所有言説即是正教\n正義正行正解正業正智若多若少衆\n不問菩薩人天等定其是非也若仏所\n説即是了教菩薩等説尽名不了教也\n応知是故今時仰勧一切有縁往生人\n等唯可深信仏語専注奉行不可信\n用菩薩等不相応教以為疑礙抱惑自\n迷廃失往生之大益｛乃至｝　釈迦指勧一\n切凡夫尽此一身専念専修捨命已後\n定生彼国者即十方諸仏悉皆同讃同\n勧同証何以故同体大悲故一仏所化\n即是一切仏化一切仏化即是一仏所\n化即弥陀経中説釈迦讃嘆極楽種種\n荘厳又勧一切凡夫一日七日一心専\n念弥陀名号定得往生次下文云十\n方各有恒河砂等諸仏同讃釈迦能於\n五濁悪時悪世界悪衆生悪見悪煩悩\n悪邪無信盛時指讃弥陀名号勧励衆\n生称念必得往生即其証也又十方仏\n等恐畏衆生不信釈迦一仏所説即共\n同心同時各出舌相&M010174;覆三千世界説\n誠実言汝等衆生皆応信是釈迦所説\n所賛所証一切凡夫不問罪福多少時\n節久近但能上尽百年下至一日七日\n一心専念弥陀名号定得往生必無疑\n也是故一仏所説即一切仏同証誠其\n事也此名就人立信也｛乃至｝　又就此正\n中復有二種一者一心専念弥陀名号\n行住座臥不問時節久近念念不捨者\n是名正定之業順彼仏願故若依礼誦\n等即名為助業除此正助二行已外自\n余諸善悉名雑行｛乃至｝　衆名疎雑之行\n也故名深心\n三者回向発願心｛乃至｝　又回向発願生\n者必須決定真実心中回向願作得生\n想此心深信由若金剛不為一切異見\n異学別解別行人等之所動乱破壊唯\n是決定一心捉正直進不得聞彼人語\n即有進退心生怯弱回顧落道即失\n往生之大益也\n問曰若有解行不同邪雑人等来相惑\n乱或説種種疑難道不得往生或云汝\n等衆生曠劫已来及以今生身口意業\n於一切凡聖身上具造十悪五逆四重\n謗法闡提破戒破見等罪未能除尽然\n此等之罪繋属三界悪道云何一生修\n福念仏即入彼無漏無生之国永得証\n悟不退位也\n答曰諸仏教行数越塵砂稟識機縁随\n情非一譬如世間人眼可見可信者如\n明能破闇空能含有地能載養水能生\n潤火能成壊如此等事悉名待対之法\n即目可見千差万別何況仏法不思議\n之力豈無種種益也随出一門者即出\n一煩悩門也随入一門者即入一解脱\n智慧門也為［為字］｛定也用也彼也作也是也相也｝此随縁\n起行各求解脱汝何以乃将非有縁之\n要行障惑於我然我之所愛即是我有\n縁之行即非汝所求汝之所愛即是汝\n有縁之行亦非我所求是故各随所楽\n而修其行者必疾得解脱也行者当知\n若欲学解従凡至聖乃至仏果一切無\n礙皆得学也若欲学行者必籍有縁之\n法少用功労多得益也\n又白一切往生人等今更為行者説一\n譬喩守護信心以防外邪異見之難何\n者是也\n譬如有人欲向西行百千之里忽然中\n路見有二河一是火河在南二是水河\n在北二河各闊百歩各深無底南北無\n辺正水火中間有一白道可闊四五寸\n許此道従東岸至西岸亦長百歩其水\n波浪交過湿道其火焔亦来焼道水\n火相交常無休息此人既至空曠迥処\n更無人物多有群賊悪獣見此人単独\n競来欲殺此人怖死直走向西忽然見\n此大河即自念言此河南北不見辺畔\n中間見一白道極是狭少二岸相去雖\n近何由可行今日定死不疑正欲到回\n群賊悪獣漸漸来逼正欲南北避走悪\n獣毒虫競来向我正欲向西尋道而去\n復恐堕此水火二河当時惶怖不復可\n言即自思念我今回亦死住亦死去亦\n死一種不勉死者我寧尋此道向前而\n去既有此道必応可度作此念時東岸\n忽聞人勧声仁者但決定尋此道行必\n無死難若住即死又西岸上有人喚言\n汝一心正念直来我能護汝衆不畏堕\n於水火之難此人既聞此遣彼喚即自\n正当身心決定尋道直進不生疑怯退\n心或行一分二分東岸群賊等喚言仁\n者回来此道嶮悪不得過必死不疑我\n等衆無悪心相向此人雖聞喚声亦不\n回顧一心直進念道而行須臾即到西\n岸永離諸難善友相見慶楽無已此是\n喩也\n次合喩者言東岸者即喩此娑婆之火\n宅也言西岸者即喩極楽宝国也言群\n賊悪獣詐親者即喩衆生六根六識六\n塵五陰四大也言無人空迥沢者即喩\n常随悪友不値真善知識也言水火二\n河者即喩衆生貪愛如水瞋憎如火也\n言中間白道四五寸者即喩衆生貪瞋\n煩悩中能生清浄願往生心也乃由貪\n瞋強故即喩如水火善心微故喩如白\n道又水波常湿道者即喩愛心常起能\n染汚善心也又火焔常焼道者即喩瞋\n嫌之心能焼功徳之法財也言人行道\n上直向西者即喩回諸行業直向西方\n也言東岸聞人声勧遣尋道直西進者\n即喩釈迦已滅後人不見由有教法\n可尋即喩之如声也言或行一分二分\n群賊等喚回者即喩別解別行悪見人\n等妄説見解迭相惑乱及自造罪退失\n也言西岸上有人喚者即喩弥陀願意\n也言須臾到西岸善友相見喜者即喩\n衆生久沈生死曠劫淪回迷倒自纏\n無由解脱仰蒙釈迦発遣指向西方\n又籍弥陀悲心招喚今信順二尊之\n意不顧水火二河念念無遺乗彼願\n力之道捨命已後得生彼国与仏相見\n慶喜何極也\n又一切行者行住座臥三業所修無問\n昼夜時節常作此解常作此想故名回\n向発願心又言回向者生彼国已還起\n大悲回入生死教化衆生亦名回向也\n三心既具無行不成願行既成若不生\n者無有是処也又此三心亦通摂定善\n之義応知｛已上｝\n又云\n敬白一切往生知識等大須慙愧釈迦\n如来実是慈悲父母種種方便発起\n我等無上信心｛已上｝\n貞元新定釈教目録巻第十一云\n集諸経礼懺儀｛已上｝［上下］　大唐西崇福寺\n沙門智昇撰也准貞元十五年十月廿\n三日勘編入云云　懺儀上巻智昇依\n諸経造懺儀中依観経引善導礼懺日\n中時礼下巻者比丘善導集記云云　\n依彼懺儀鈔要文云\n二者深心即是真実信心信知自身是\n具足煩悩凡夫善根薄少流転三界不\n出火宅今信知弥陀本弘誓願及称名\n号下至十声聞等定得往生及至一念\n無有疑心故名深心｛乃至｝\n其有得聞彼　弥陀仏名号\n歓喜至一心　皆当得生彼｛抄出｝\n往生要集云\n入法界品言譬如有人得不可壊薬一\n切怨敵不得其便菩薩摩訶薩亦復如\n是得菩提心不可壊法薬一切煩悩諸\n魔怨敵所不能壊譬如有人得住水宝\n珠瓔珞其身入深水中而不没溺得菩\n提心住水宝珠入生死海而不沈没譬\n如金剛於百千劫処於水中而爛壊亦\n無異変菩提之心亦復如是於無量劫\n処生死中諸煩悩業不能断滅亦無損\n減｛已上｝\n又云\n我亦在彼摂取之中煩悩障眼雖不能\n見大悲無倦常照我身｛已上｝\n　爾者若行若信無有一事非阿弥陀\n　如来清浄願心之所回向成就非無\n　因他因有也可知\n　問如来本願已発至心信楽欲生誓\n　何以故論主言一心也　答愚鈍衆\n　生解了為令易弥陀如来雖発三心\n　涅槃真因唯以信心是故論主合三\n　為一歟\n　私&M041467;三心字訓三即合一其意何\n　者言至心者至者即是真也実也誠\n　也心者即是種也実也言信楽者信\n　者即是真也実也誠也満也極也成\n　也用也重也審也験也宣也忠也楽\n　者即是欲也願也愛也悦也歓也喜\n　也賀也慶也言欲生者欲者即是願\n　也楽也覚也知也生者即是成也作\n　［作字］｛則羅反則落反蔵洛反為也起也行也役也始也生也｝也為也興\n　也　明知至心即是真実誠種之心\n　故疑蓋無雑也信楽即是真実誠満\n　之心極成用重之心審験宣忠之心\n　欲願愛悦之心歓喜賀慶之心故疑\n　蓋無雑也欲生即是願楽覚知之心\n　成作為興之心大悲回向之心故疑\n　蓋無雑也　今按三心字訓真実心\n　而虚仮無雑正直心而邪偽無雑真\n　知疑蓋無間雑故是名信楽信楽即\n　是一心一心即是真実信心是故論\n　主建言一心也応知\n　又問如字訓論主意以三為一義其\n　理雖可然為愚悪衆生阿弥陀如来\n　已発三心願云何思念也\n　答仏意難惻雖然窃推斯心一切群\n　生海自従無始已来乃至今日至今\n　時穢悪汚染無清浄心虚仮諂偽無\n　真実心是以如来悲憫一切苦悩衆\n　生海於不可思議兆載永劫行菩薩\n　行時三業所修一念一刹那無不清\n　浄無不真心如来以清浄真心成就\n　円融無礙不可思議不可称不可説\n　至徳以如来至心回施諸有一切煩\n　悩悪業邪智群生海則是彰利他真\n　心故疑蓋無雑　斯至心則是至徳\n　尊号為其体也\n是以大経言\n不生欲覚瞋覚害覚不起欲想瞋想害\n想不著色声香味之法忍力成就不計\n衆苦少欲知足無染恚痴三味常寂智\n慧無礙無有虚偽諂曲之心和顔愛語\n先意承問勇猛精進志願無惓専求清\n白之法以恵利群生恭敬三宝奉事師\n長以大荘厳具足衆行令諸衆生功\n徳成就｛已上｝\n無量寿如来会言\n仏告阿難彼法処比丘於世間自在王\n如来及諸天人魔梵沙門婆羅門等前\n広発如是大弘誓皆已成就世間希有\n発是願已如実安住種種功徳具足荘\n厳威徳広大清浄仏土修習如是菩薩\n行時経於無量無数不可思議無有等\n等億那由他百千劫内初未曾起貪瞋\n及痴欲害恚想不起色声香味触想於\n諸衆生常楽愛敬猶如親属｛乃至｝　其性\n調順無有暴悪於諸有情常懐慈忍心\n不詐諂亦無懈怠善言策進求諸白法\n普為群生勇猛無退利益世間大願円\n満｛略出｝\n光明寺和尚云\n欲回此雑毒之行求生彼仏浄土者此\n必不可也何以故正由彼阿弥陀仏因\n中行菩薩行時乃至一念一刹那三業\n所修皆是真実心中作凡所施為趣\n求亦皆真実又真実有二種一者自利\n真実二者利他真実｛乃至｝　不善三業必\n須真実心中捨又若起善三業者必\n須真実心中作不簡内外明闇皆須真\n実故名至誠心｛抄要｝\n　爾者大聖真言宗師釈義信知斯心\n　則是不可思議不可称不可説一乗\n　大智願海回向利益他之真実心是\n　名至心\n　既言真実言真実者\n涅槃経言\n実諦者一道清浄無有二也言真実者\n即是如来如来者即是真実真実者即\n是虚空虚空者即是真実真実者即是\n仏性仏性者即是真実｛已上｝\n釈云　不簡内外明闇\n　内外者内者即是出世外者即是世\n　間明闇者明者即是出世闇者即是\n　世間又復明者即智明闇者即無明\n　也\n涅槃経言\n闇即世間明即出世闇即無明明即智\n明｛已上｝\n　次言信楽者則是如来満足大悲円\n　融無礙信心海是故疑蓋無有間雑\n　故名信楽即以利他回向之至心為\n　信楽体也　然従無始已来一切群\n　生海流転無明海沈迷諸有輪繋縛\n　衆苦輪無清浄信楽法爾無真実信\n　楽是以無上功徳難&M003254;値遇最勝浄\n　信難&M003254;獲得一切凡小一切時中貪\n　愛之心常能汚善心瞋憎之心常能\n　焼法財急作急修如炙頭燃衆名\n　雑毒雑修之善亦名虚仮諂偽之行\n　不名真実業也以此虚仮雑毒之善\n　欲生無量光明土此必不可也何以\n　故正由如来行菩薩行時三業所修\n　乃至一念一刹那疑蓋無雑　斯心\n　者即如来大悲心故必成報土正定\n　之因如来悲憐苦悩群生海以無礙\n　広大浄信回施諸有海是名利他真\n　実信心\n本願信心願成就文経言\n諸有衆生聞其名号信心歓喜乃至一\n念｛已上｝\n又言\n他方仏国所有衆生聞無量寿如来名\n号能発一念浄信歓喜｛已上｝\n涅槃経言\n善男子大慈大悲名為仏性何以故大\n慈大悲常随菩薩如影随形一切衆生\n畢定当得大慈大悲是故説言一切衆\n生悉有仏性大慈大悲者名為仏性仏\n性者名為如来大喜大捨名為仏性何\n以故菩薩摩訶薩若不能二十五有則\n不能得阿耨多羅三藐三菩提以諸衆\n生畢当得故是故説言一切衆生悉有\n仏性大喜大捨者即是仏性仏性者即\n是如来　仏性者名大信心何以故以\n信心故以菩薩摩訶薩則能具足檀波\n羅蜜乃至般若波羅蜜一切衆生畢定\n当得大信心故是故説言一切衆生悉\n有仏性大信心者即是仏性仏性者即\n是如来　仏性者名一子地何以故以\n一子地因縁故菩薩則於一切衆生得\n平等心一切衆生畢定当得一子地故\n是故説言一切衆生悉有仏性一子地\n者即是仏性仏性者即是如来｛已上｝\n又言\n或説阿耨多羅三藐三菩提信心為因\n是菩提因雖復無量若説信心則已摂\n尽｛已上｝\n又言\n信復有二種一従聞生二従思生是人\n信心従聞而生不従思生是故名為信\n不具足復有二種一信有道二信得者\n是人信心唯信有道都不信有得道之\n人是名為信不具足｛已上抄出｝\n華厳経言\n聞此法歓喜　信心無疑者\n速成無上道　与諸如来等\n又言\n如来能永断　一切衆生疑\n随其心所楽　普皆令満足\n又言\n信為道元功徳母　長養一切諸善法\n断除疑網出愛流　開示涅槃無上道\n信無垢濁心清浄　滅除驕慢恭敬本\n亦為法蔵第一財　為清浄手受衆行\n信能恵施心無悋　信能歓喜入仏法\n信能増長智功徳　信能必到如来地\n信令諸根浄明利　信力堅固無能壊\n信能永滅煩悩本　信能専向仏功徳\n信於境界無所著　遠離諸難得無難\n信能超出衆魔路　示現無上解脱道\n信為功徳不壊種　信能生長菩提樹\n信能増益最勝智　信能示現一切仏\n是故依行説次第　信楽最勝甚難得｛乃至｝\n若常信奉於諸仏　則能興集大供養\n若能興集大供養　彼人信仏不思議\n若常信奉於尊法　則聞仏法無厭足\n若聞仏法無厭足　彼人信法不思議\n若常信奉清浄僧　則得信心不退転\n若得信心不退転　彼人信力無能動\n若得信力無能動　則得諸根浄明利\n若得諸根浄明利　則得親近善知識\n則得親近善知識　則能修集広大善\n若能修集広大善　彼人成就大因力\n若人成就大因力　則得殊勝決定解\n若得殊勝決定解　則為諸仏所護念\n若為諸仏所護念　則能発起菩提心\n若能発起菩提心　則能勤修仏功徳\n若能勤修仏功徳　則能生在如来家\n若得生在如来家　則善修行巧方便\n若善修行巧方便　則得信楽心清浄\n若得信楽心清浄　則得増上最勝心\n若得増上最勝心　則常修習波羅蜜\n若常修習波羅蜜　則能具足摩訶衍\n若能具足摩訶衍　則能如法供養仏\n若能如法供養仏　則能念仏心不動\n若能念仏心不動　則常覩見無量仏\n若常覩見無量仏　則見如来体常住\n若見如来体常住　則能知法永不滅\n若能知法永不滅　得得弁才無障礙\n若得弁才無障礙　則能開演無辺法\n若能開演無辺法　則能慈愍度衆生\n若能慈愍度衆生　則得堅固大悲心\n若得堅固大悲心　則能愛楽甚深法\n若能愛楽甚深法　則能捨離有為過\n若能捨離有為過　則離驕慢及放逸\n若離驕慢及放逸　則能兼利一切衆\n若能兼利一切衆　則処生死無疲厭｛略抄｝\n論註曰\n名如実修行相応是故論主建言我一\n心｛已上｝\n又言\n経始称如是彰信為能入｛已上｝\n　次言欲生者則是如来招喚諸有群\n　生之勅命即以真実信楽為欲生体\n　也誠是非大小凡聖定散自力之回\n　向故名不回向也　然微塵界有情\n　流転煩悩海漂没生死海無真実回\n　向心無清浄回向心是故如来矜哀\n　一切苦悩群生海行菩薩行時三業\n　所修乃至一念一刹那回向心為首\n　得成就大悲心故以利他真実欲生\n　心廻施諸有海欲生即是廻向心斯\n　則大悲心故疑蓋無雑\n是以本願欲生心成就文経言\n至心廻向願生彼国即得往生住不退\n転唯除五逆誹謗正法｛已上｝\n又言\n愛楽所有善根廻向　願生無量寿国\n者随願皆生得不退転乃至無上正等\n菩提除五無間誹謗正法及謗聖者｛已上｝\n浄土論曰\n云何廻向不捨一切苦悩衆生心常作\n願廻向為首得成就大悲心故　廻\n向有二種相一者往相二者還相往相\n者以己功徳廻施一切衆生作願共往\n生彼阿弥陀如来安楽浄土還相者\n生彼土已得奢摩他毘婆舎那方便力\n成就廻入生死稠林教化一切衆生\n共向仏道若往若還皆為抜衆生\n渡生死海是故言廻向為首得成就大\n悲心故｛已上｝\n又云\n浄入願心者　　論曰　又向説観察\n荘厳仏土功徳成就荘厳仏功徳成就\n荘厳菩薩功徳成就此三種成就願心\n荘厳応知　応知者応知此三種\n荘厳成就由本四十八願等清浄願心\n之所荘厳因浄故果浄非無因他因有\n也｛已上｝\n又論曰\n出第五門者以大慈悲観察一切苦悩\n衆生示応化身回入生死園煩悩林中\n遊戯神通至教化地以本願力回向故\n是名出第五門｛已上｝\n光明寺和尚云\n又回向発願生者必須決定真実心中\n回向願作得生想此心深信由若金\n剛不為一切異見異学別解別行人等\n之所動乱破壊唯是決定一心捉正直\n進不得聞彼人語即有進退心生怯弱\n回顧落道即失往生之大益也｛已上｝\n　真知二河譬喩中言白道四五寸者\n　白道者白之言対黒也白者即是選\n　択摂取之白業往相回向之浄業也\n　黒者即是無明煩悩之黒業二乗人\n　天之雑善也道之言対路道者則是\n　本願一実之直道大般涅槃無上之\n　大道也路者則是二乗三乗万善諸\n　行之小路也言四五寸者喩衆生四\n　大五陰也　言能生清浄願心者獲\n　得金剛真心也本願力回向大信心\n　海故不可破壊喩之如金剛也\n観経義云\n道俗時衆等　各発無上心\n生死甚難厭　仏法復難忻\n共発金剛志　横超断四流\n正受金剛心　相応一念後\n果得涅槃者｛抄要｝\n又云\n真心徹到厭苦娑婆忻楽無為永帰常\n楽但無為之境不可軽爾即階苦悩娑\n婆無由輒然得離自非発金剛之志永\n絶生死之元若不親従慈尊何能\n勉斯長歎\n又云\n言金剛者即是無漏之体也｛已上｝\n　信知至心信楽欲生其言雖異其意\n　惟一何以故三心已疑蓋無雑故真\n　実一心是名金剛真心金剛真心是\n　名真実信心真実信心必具名号名\n　号必不具願力信心也是故論主建\n　言我一心又言如彼名義欲如実修\n　行相応故\n　凡按大信海者不簡貴賤緇素不謂\n　男女老少不問造罪多少不論修行\n　久近非行非善非頓非漸非定非散\n　非正観非邪観非有念非無念非尋\n　常非臨終非多念非一念唯是不可\n　思議不可称不可説信楽也喩如阿\n　伽陀薬能滅一切毒如来誓願薬能\n　滅智愚毒也\n　然就菩提心有二種一者竪二者横\n　又就竪復有二種一者竪超二者竪\n　出竪超竪出明権実顕蜜大小之教\n　歴劫迂廻之菩提心自力金剛心菩\n　薩大心也亦就横復有二種一者横\n　超二者横出横出者正雑定散他力\n　中之自力菩提心也横超者斯乃願\n　力廻向之信楽是曰願作仏心願作\n　仏心即是横大菩提心是名横超金\n　剛心也　横竪菩提心其言一而其\n　心雖異入真為正要真心為根本邪\n　雑為錯疑情為失也忻求浄刹道俗\n　深了知信不具足之金言永応離聞\n　不具足之邪心也\n論註曰\n按王舎城所説無量寿経三輩生中雖\n行有優劣莫不発皆無上菩提之心此\n無上菩提心即是願作仏心願作仏心\n即是度衆生心度衆生心即是摂取衆\n生生有仏国土心是故願生彼安楽浄\n土者要発無上菩提心也若人不発無\n上菩提心但聞彼国土受楽無間為楽\n故願生亦当不得往生也是故言不求\n自身住持之楽欲抜一切衆生苦故住\n持楽者謂彼安楽浄土為阿弥陀如来\n本願力之所住持受楽無間也　凡釈\n廻向名義謂以己所集一切功徳施与\n一切衆生共向仏道｛抄出｝\n元昭律師云\n他不能為故甚難挙世未見故希有\n又云\n念仏法門不簡愚智豪賤不論久近善\n悪唯取決誓猛信臨終悪相十念往生\n此乃具縛凡愚屠沽下類刹那超越成\n仏之法可謂世間甚難信也\n又云\n於此悪世修行成仏為難也為諸衆生\n説此法門為二難也承前二難則彰諸\n仏所讃不虚意使衆生聞而信受｛已上｝\n律宗用欽云\n説法難中良以此法転凡成聖猶反掌\n乎大為容易故凡浅衆生多生疑惑即\n大本云易往而無人故知難信矣\n聞持記云\n不簡愚智｛性有利鈍｝不択豪賤｛報有強弱｝不論久\n近｛功有浅深｝不選善悪｛行有好醜｝取決誓猛信臨\n終悪相｛即観経下品中生地獄衆火一時倶至等｝具縛凡愚｛二惑全在故｝\n屠沽下類刹那超越成仏之法可謂一\n切世間甚難信也｛屠謂宰殺沽即&M039974;売如此悪人止由十念便得超\n往豈非難信｝阿弥陀如来号真実明平等\n覚難思議畢竟依大応供大安慰無等\n等不可思議光｛已上｝\n楽邦文類後序曰\n修浄土者常多得其門而径造者無幾\n論浄土者常多得其要而直指者或寡\n矣曾未聞有以自障自蔽為説者因得\n以言之夫自障莫若愛自蔽莫若疑但\n使疑愛二心了無障礙則浄土一門未\n始間隔弥陀洪願常自摂持必然之理\n也｛已上｝"
    },
    {
      "id": "信文類三（末）",
      "title": "信文類三（末）",
      "content": "夫按真実信楽信楽有一念一念者\n　斯顕信楽開発時剋之極促彰広大\n　難思慶心也\n是以大経言\n諸有衆生聞其名号信心歓喜乃至一\n念至心廻向願生彼国即得往生住不\n退転\n又言\n他方仏国所有衆生聞無量寿如来名\n号能発一念浄信歓喜\n又言\n其仏本願力　聞名欲往生\n又言\n聞仏聖徳名｛已上｝\n涅槃経言\n云何名為聞不具足如来所説十二部\n経唯信六部未信六部是故名為聞不\n具足雖復受持是六部経不能読誦為\n他解説無所利益是故名為聞不具足\n又復受是六部経已為論議故為勝他\n故為利養故為諸有故持読誦説是故\n名為聞不具足｛已上｝\n光明寺和尚云　一心専念\n又云　専心専念｛已上｝\n　然経言聞者衆生聞仏願生起本末\n　無有疑心是曰聞也言信心者則本\n　願力廻向之信心也言歓喜者形身\n　心悦予之貌也言乃至者摂多少之\n　言也言一念者信心無二心故曰一\n　念是名一心一心則清浄報土真因\n　也　獲得金剛真心者横超五趣八\n　難道必獲現生十種益何者為十一\n　者冥衆護持益二者至徳具足益三\n　者転悪成善益四者諸仏護念益五\n　者諸仏称讃益六者心光常護益七\n　者心多歓喜益八者知恩報徳益九\n　者常行大悲益十者入正定聚益也\n　宗師云専念　即是一行　云専心\n　即是一心也　然者願成就一念即\n　是専心専心即是深心深心即是深\n　信深信即是堅固深信堅固深信即\n　是決定心決定心即是無上上心無\n　上上心即是真心真心即是相続心\n　相続心即是淳心淳心即是憶念憶\n　念即是真実一心真実一心即是大\n　慶喜心大慶喜心即是真実信心真\n　実信心即是金剛心金剛心即是願\n　作仏心願作仏心即是度衆生心度\n　衆生心即是摂取衆生生安楽浄土\n　心是心即是大菩提心是心即是大\n　慈悲心是心即是由無量光明慧生\n　故願海平等故発心等発心等故道\n　等道等故大慈悲等大慈悲者是仏\n　道正因故\n論註曰\n願生彼安楽浄土者要発無上菩提心\n也\n又云\n是心作仏者言心能作仏也是心是仏\n者心外無仏也譬如火従木出火不得\n離木也以不離木故則能焼木木為火\n焼木即為火也\n光明云\n是心作仏是心是仏是心外無異仏｛已上｝\n　故知一心是名如実修行相応即是\n　正教是正義是正行是正解是正業\n　是正智也\n　三心即一心一心即金剛真心之義\n　答竟可知\n止観一云\n菩提者天竺語此称道質多者天竺音\n此方云心心者即慮知也｛已上｝\n　言横超断四流者横超者横者対竪\n　超竪出超者対迂対廻之言竪超者\n　大乗真実之教也竪出者大乗権方\n　便之教二乗三乗迂廻之教也横超\n　者即願成就一実円満之真教真宗\n　是也亦復有横出即三輩九品定散\n　之教化土懈慢迂廻之善也大願清\n　浄報土不云品位階次一念須臾頃\n　速疾超証無上正真道故曰横超也\n大本言\n超発無上殊勝之願\n又言\n我建超世願　必至無上道\n名声超十方　究竟靡所聞\n誓不成正覚\n又言\n必得超絶去往生安養国横截五悪趣\n悪趣自然閉昇道無窮極易往而無人\n其国不逆違自然之所牽｛已上｝\n大阿弥陀経｛友謙三蔵訳｝言\n可得超絶去往生阿弥陀仏国横截於\n五悪道自然閉塞昇道之無極易往無\n有人其国土不逆違自然之随牽｛已上｝\n　言断者発起往相一心故無生而当\n　受生無趣而更応到趣已六趣四生\n　因亡果滅故即頓断絶三有生死故\n　曰断也四流者則四暴流又生老病\n　死也\n大本言\n会当成仏道　広度生死流\n又言\n会当作世尊将　度一切生老死｛已上｝\n涅槃経言\n又涅槃者名為洲渚何以故四大暴河\n不能漂故何等為四一者欲暴二者有\n暴三者見暴四無明暴是故涅槃名為\n洲渚｛已上｝\n光明寺和尚云\n白諸行者凡夫生死不可貪而不厭弥\n陀浄土不可軽而不忻厭則娑婆永隔\n忻則浄土常居隔則六道因亡淪廻之\n果自滅因果既亡則形名頓絶也\n又云\n仰願一切往生人等善自思量己能今\n身願生彼国者行住座臥必須励心剋\n己昼夜莫廃畢命為期上在一形似如\n少苦前念命終後念即生彼国長時永\n劫常受無為法楽乃至成仏不逕生死\n豈非快哉応知｛已上｝\n　言真仏弟子者真言対偽対仮也弟\n　子者釈迦諸仏之弟子金剛心行人\n　也由斯信行必可超証大涅槃故曰\n　真仏弟子\n大本言\n設我得仏十方無量不可思議諸仏世\n界衆生之類蒙我光明触其身者身心\n柔軟超過人天若不爾者不取正覚\n設我得仏十方無量不可思議諸仏世\n界衆生之類聞我名字不得菩薩無生\n法忍諸深総持者不取正覚｛已上｝\n無量寿如来会言\n若我成仏周&M010174;十方無量無辺不可思\n議無等界有情之輩蒙仏威光所照触\n者身心安楽超過人天若不爾者不取\n菩提｛已上｝\n又言\n聞法能不忘　見敬得大慶\n則我善親友\n又言\n其有至心願生安楽国者可得智慧明\n達功徳殊勝\n又言\n広大勝解者\n又言\n如是等類大威徳者能生広大異門\n又言\n若念仏者当知此人是人中分陀利華｛已上｝\n安楽集云\n拠諸部大乗明説聴方軌者\n大集経云　於説法者作医王想作抜\n苦想所説之法作甘露想作醍醐想其\n聴法者作増長勝解想作愈病想若能\n如是説者聴者皆堪紹隆仏法常生\n仏前｛乃至｝\n依涅槃経仏言　若人但能至心常修\n念仏三昧者十方諸仏恒見此人如\n現在前是故\n涅槃経云　仏告迦葉菩薩若有善男\n子善女人常能至心専念仏者若在山\n林若在聚落若昼若夜若座若臥諸仏\n世尊常見此人如現目前恒与此人\n而作受施｛乃至｝\n依大智度論有三番解釈第一仏是無\n上法王菩薩為法臣所尊所重唯仏世\n尊是故応当常念仏也第二有諸菩薩\n自云我従曠劫已来得蒙世尊長養我\n等法身智身大慈悲身禅定智慧無量\n行願由仏得成為報恩故常願近仏\n亦如大臣蒙王恩寵常念其王第三有\n諸菩薩復作是言我於因地遇悪知識\n誹謗波若堕於悪道逕無量劫雖修余\n行未能出後於一時依善知識辺教我\n行念仏三昧其時即能併遣諸障方\n得解脱有斯大益故願不離仏｛乃至｝\n大経云　凡欲往生浄土要須発菩\n提心為源云何菩提者乃是無上仏道\n之名也若欲発心作仏者此心広大周\n&M010174;法界此心長遠尽未来際此心普備\n離二乗障若能一発心傾無始生死\n有輪｛乃至｝\n大悲経云　云何名為大悲若専念仏\n相続不断者随其命終定生安楽若能\n展転相勧行念仏者此等悉名行大悲\n人｛已上抄出｝\n光明師云\n唯恨衆生疑不疑　浄土対面不相忤\n莫論弥陀摂不摂　意在専心廻不廻｛乃至｝\n或道従今至仏果　長劫讃仏報慈恩\n不蒙弥陀弘誓力　何時何劫出娑婆｛乃至｝\n何期今日至宝国　実是娑婆本師力\n若非本師知識勧　弥陀浄土云何入\n又云\n仏世甚難値　人有信慧難\n遇聞希有法　斯復最為難\n自信教人信　難中転更難\n大悲弘普化　真成報仏恩\n又云\n弥陀身色如金山　相好光明照十方\n唯有念仏蒙光摂　当知本願最為強\n十方如来舒舌証　専称名号至西方\n到彼華台聞妙法　十地願行自然彰\n又云\n但有専念阿弥陀仏衆生彼仏心光常\n照是人摂護不捨　総不論照摂余雑\n業行者此亦是現生護念増上縁｛已上｝\n又云\n言心歓喜得忍者此明阿弥陀仏国清\n浄光明忽現眼前何勝踊躍因茲喜故\n即得無生之忍亦名喜忍亦名悟忍亦\n名信忍此乃玄談未標得処欲令夫人\n等&M010661;心此益勇猛専精心想見時方応\n悟忍此多是十信中忍非解行已上\n忍也\n又云\n従若念仏者下至生諸仏家已来正顕\n念仏三昧功能超絶実非雑善得為比\n類即有其五一明専念弥陀仏名二明\n指讃能念之人三明若能相続念仏者\n此人甚為希有更無物可以方之故引\n芬陀利為喩言分陀利者名人中好華\n亦名希有華亦名人中上上華亦名人\n中妙好華此華相伝名蔡華是若念仏\n者即是人中好人人中妙好人人中上\n上人人中希有人人中最勝人也四明\n専念弥陀名者即観音勢至常随影護\n亦如親友知識也五明今生既蒙此益\n捨命即入諸仏之家即浄土是也到彼\n長時聞法歴事供養因円果満道場之\n座豈&M036786;｛已上｝\n王日休云\n我聞無量寿経衆生聞是仏名信心歓\n喜乃至一念願生彼国即得往生住不\n退転不退転者梵語謂之阿惟越致法\n華経謂弥勒菩薩所得報地也一念往\n生便同弥勒仏語不虚此経寔往生之\n径術脱苦之神方応皆信受｛已上｝\n大経言\n仏告弥勒於此世界有六十七億不退\n菩薩往生彼国一一菩薩已曾供養無\n数諸仏次如弥勒\n又言\n仏告弥勒此仏土中有七十二億菩薩\n彼於無量億那由他百千仏所種諸善\n根成不退転当生彼国｛抄出｝\n律宗用欽師云\n至如華厳極唱法華妙談且未見有\n普授衆生一生皆得阿耨多羅三藐三\n菩提記者誠所謂不可思議功徳之利\n也｛已上｝\n　真知弥勒大士窮等覚金剛心故竜\n　華三会之暁当極無上覚位念仏衆\n　生窮横超金剛心故臨終一念之夕\n　超証大般涅槃故曰便同也加之獲\n　金剛心者則与韋提等即可獲得喜\n　悟信之忍是則往相廻向之真心徹\n　到故籍不可思議之本誓故也\n禅宗智覚讃念仏行者云\n奇哉仏力難思古今未有\n律宗元昭師云\n嗚呼明教観孰如智者乎臨終挙観経\n讃浄土而長逝矣達法界孰如杜順乎\n勧四衆念仏陀感勝相而西邁矣参禅\n見性孰如高玉智覚乎皆結社念仏而\n倶登上品矣業儒有才孰如劉雷柳子\n厚白楽天乎然皆秉筆書誠而願生彼\n土矣｛已上｝\n　言仮者即是聖道諸機浄土定散機\n　也\n故光明師云\n仏教多門八万四　正為衆生機不同\n又云\n方便仮門等無殊\n又云\n門門不同名漸教　万劫苦行証無生｛已上｝\n　言偽者則六十二見九十五種之邪\n　道是也\n涅槃経言\n世尊常説一切外学九十五種皆趣悪\n道｛已上｝\n光明師云\n九十五種皆汚世　唯仏一道独清閑｛已上｝\n　誠知悲哉愚禿鸞沈没於愛欲広海\n　迷惑於名利太山不喜入定聚之数\n　不快近真証之証可恥可傷矣\n夫仏説難治機涅槃経言\n迦葉世有三人其病難治一謗大乗二\n五逆罪三一闡提　如是三病世中極\n重悉非声聞縁覚菩薩之所能治善男\n子譬如有病必死無治若有瞻病随\n意医薬若無瞻病随意医薬如是之病\n定不可治当知是人必死不疑善男子\n是三種人亦復如是従仏菩薩得聞治\n已即便能発阿耨多羅三藐三菩提心\n若有声聞縁覚菩薩或有説法或不説\n法不能令其発阿耨多羅三藐三菩提\n心｛已上｝\n又言\n爾時王舎大城阿闍世王其性弊悪善\n行殺戮具口四悪貪恚愚痴其心熾盛\n｛乃至｝　而為眷属貪著現世五欲楽故父\n王無辜横加逆害因害父己心生悔熱\n｛乃至｝　心悔熱故&M010174;体生瘡其瘡臭穢不\n可附近尋自念言我今此身已受華報\n地獄果報将近不遠　爾時其母韋提\n希后以種種薬而為塗之其瘡遂増無\n有降損王即白母如是瘡者従心而生\n非四大起若言衆生有能治者無有是\n処\n時有大臣名日月称往至王所在一面\n立白言大王何故愁悴顔容不悦為身\n痛邪為心痛乎王答臣言我今身心豈\n得不痛我父無辜横加逆害我従智\n者曾聞是義世有五人不脱地獄謂五\n逆罪我今已有無量無辺阿僧祇罪云\n何身心而得不痛又無良医治我身心\n臣言大王莫大愁苦即説偈言\n若常愁苦　愁遂増長\n如人喜眠　眠則滋多\n貪婬嗜酒　亦復如是\n如王所言世有五人不脱地獄誰往見\n之来語王邪言地獄者直是世間多智\n者説如王所言世無良医治身心者今\n有大医名富闌那一切智見得自在定\n畢竟修習清浄梵行常為無量無辺衆\n生演説無上涅槃之道為諸弟子説如\n是法無有黒業無黒業報無有白業無\n白業報無黒白業無黒白業報無有上\n業及以下業是師今在王舎城中惟願\n大王崛駕往彼可令是師療治身心　\n時王答言審能如是滅除我罪我当\n帰依\n復有一臣名曰蔵徳復往王所而作是\n言大王何故面貌憔悴屑口乾&M019410;音声\n微細｛乃至｝　何所苦為身痛邪為心痛\n乎王即答言我今身心云何不痛我之\n痴盲無有慧目近諸悪友而為善随提\n婆達多悪人之言正法之王横加逆害\n我昔曾聞智人偈説\n若於父母　仏及弟子\n生不善心　起於悪業\n如是果報　在阿鼻獄\n以是事故令我心怖生大苦悩又無良\n医而見救療大臣復言惟願大王且莫\n愁怖法有二種一者出家二者王法王\n法者謂害其父則王国土雖云是逆実\n無有罪如迦羅羅虫要壊母腹然後乃\n生生法如是雖破母身実亦無罪騾腹\n懐妊等亦復如是治国之法法応如是\n雖殺父兄実無有罪出家法者乃至蚊\n蟻殺亦有罪｛乃至｝　如王所言世無良医\n治身心者今有大師名末伽梨&M019980;&M036786;梨\n子一切知見憐愍衆生猶如赤子已離\n煩悩能抜衆生三毒利箭｛乃至｝　是師今\n在王舎大城惟願大王往至其所王若\n見者衆罪消滅時王答言審能如是滅\n除我罪我当帰依\n復有一臣名曰実徳復到王所即説偈\n言\n大王何故　身脱瓔珞\n首髪蓬乱　乃至如是｛乃至｝\n為是心痛邪為身痛邪　王即答言我\n今身心豈得不痛我父先王慈愛仁惻\n特見矜念実無過咎往問相師相師答\n言是児生已定当害父雖聞是語猶見\n瞻養曾聞智者作如是言若人通母及\n汚比丘尼偸僧祇物殺発無上菩提心\n人及殺其父如是之人必定当堕阿鼻\n地獄我今身心豈得不痛大臣復言惟\n願大王且莫愁苦｛乃至｝　一切衆生皆有\n余業以業縁故数数受生死若使先生\n有余業者王今殺之竟有何罪惟願大\n王寛意莫愁何以故\n若常愁苦　愁遂増長\n如人喜眠　眠則滋多\n貪婬嗜酒　亦復如是｛乃至｝\n刪闍耶毘羅肱子\n復有一臣名悉知義即至王所作如是\n言｛乃至｝　王即答言我今身心豈得無痛\n｛乃至｝　先王無辜横興逆害我亦曾聞智\n者説言若有害父当於無量阿僧祇劫\n受大苦悩我今不久必堕地獄又無良\n医救療我罪大臣即言惟願大王放捨\n愁苦王不聞邪昔者有王名曰羅摩害\n其父已得紹王位跋提大王毘楼真\n王那&M023523;沙王迦帝迦王毘舎&M000499;王月光\n明王日光明王愛王持多人王如是等\n王皆害其父得紹王位然無一王入\n地獄者於今現在毘瑠璃王優陀邪王\n悪性王鼠王蓮華王如是等王皆害其\n父悉無一王生愁悩者雖言地獄餓鬼\n天中誰有見者大王唯有二有一者人\n道二者畜生雖有是二非因縁生非因\n縁死若非因縁何者有善悪惟願大王\n勿懐愁怖何以故\n若常愁苦　愁遂増長\n如人喜眠　眠則滋多\n貪婬嗜酒　亦復如是｛乃至｝\n阿耆多翅金欽婆羅｛乃至｝\n復有大臣名曰吉徳｛乃至｝　言地獄者為\n有何義臣当説之地者名地獄者名破\n破於地獄無有罪報是名地獄又復地\n者名人獄者名天以害其父故到人天\n以是義故婆蘇仙人唱言殺羊得人天\n楽是名地獄又復地者名命獄者名長\n以殺寿命彼故名地獄大王是故当知\n実無地獄大王如種麦得麦種稲得稲\n殺地獄者還得地獄殺害於人応還得\n人大王今当聴臣所説実無殺害若有\n我者実亦無害若無我者復無所害何\n以故若有我者常無変易以常住故不\n可殺害不破不壊不繋不縛不瞋不喜\n猶如虚空云何当有殺害之罪若無我\n者諸法無常以無常故念念壊滅念念\n滅故殺者死者皆念念滅若念念滅誰\n当有罪大王如火焼木火則無罪如斧\n斫樹斧亦無罪如鎌刈草鎌実無罪如\n刀殺人刀実非人刀既無罪人云何罪\n如毒殺人毒実非人毒薬非罪人云何\n罪一切万物皆亦如是実無殺害云何\n有罪惟願大王莫生愁苦何以故\n若常愁苦　愁遂増長\n如人喜眠　眠則滋多\n貪婬嗜酒　亦復如是\n今有大師名迦羅鳩駄迦旃延\n復有一臣名無所畏今有大師名尼乾\n陀若&M020078;子｛乃至｝\n爾時大医名曰耆婆往至王所白言大\n王得安眠不王以偈答言｛乃至｝　耆婆我\n今病重於正法王興悪逆害一切良医\n妙薬呪術善巧瞻病所不能治何以故\n我父法王如法治国実無辜咎横加逆\n害如魚処陸｛乃至｝　我昔曾聞智者説言\n身口意業若不清浄当知是人必堕地\n獄我亦如是云何当得安穏眠邪今我\n又無無上大医演説法薬除我病苦耆\n婆答言善哉善哉王雖作罪心生重悔\n而懐慙愧大王諸仏世尊常説是言有\n二白法能救衆生一慙二愧慙者自不\n作罪愧者不教他作慙者内自羞恥\n愧者発露向人慙者羞人愧者羞天是\n名慙愧無慙愧者不名為人名為畜生\n有慙愧故則能恭敬父母師長有慙愧\n故説有父母兄弟姉妹善哉大王具有\n慙愧｛乃至｝　如王所言無能治者大王当\n知迦毘羅城浄飯王子姓瞿曇氏字悉\n達多無師覚悟自然而得阿耨多羅三\n藐三菩提｛乃至｝　是仏世尊有金剛智能\n破衆生一切悪罪若言不能無有是\n処｛乃至｝　大王如来有弟提婆達多破壊\n衆僧出仏身血害蓮華比丘尼作三逆\n罪如来為説種種法要令其重罪尋得\n微薄是故如来為大良医非六師也\n｛乃至｝　大王作一逆者則便具受如是一\n罪若造二逆罪則二倍五逆具者罪亦\n五倍大王今定知王之悪業必不得勉\n惟願大王速往仏所除仏世尊余無能\n救我今愍汝故相勧導爾時大王\n聞是語已心懐怖懼挙身戦慄五体梓\n動如苞蕉樹仰而答曰天為是誰不現\n色像而但有声大王吾是汝父頻婆沙\n羅汝今当随耆婆所説莫随邪見六臣\n之言時聞已悶絶躄地身瘡増劇臭\n穢倍前雖以冷薬塗治療瘡瘡蒸毒熱\n但増無損｛已上略出｝\n大臣名日月称　　名富闌那\n蔵徳　　　　　　名末伽梨&M019980;&M036786;梨\n　　　　　　　　子\n有一臣名曰実徳　名那闡邪毘羅肱\n　　　　　　　　子\n有一臣名悉知義　名阿嗜多翅金欽\n　　　　　　　　婆羅\n大臣名曰吉徳　　婆蘇仙\n加羅鳩駄迦旃延　名尼乾陀若&M020078;子\n又言\n善男子如我所言為阿闍世王不入涅\n槃如是蜜義汝未能解何以故我言為\n者一切凡夫阿闍世王者普及一切造\n五逆者又復為者即是一切有為衆生\n我終不為無為衆生而住於世何以故\n夫無為者非衆生也阿闍世者即是具\n足煩悩等者又復為者即是不見仏性\n衆生若見仏性我終不為久住於世何\n以故見仏性者非衆生也阿闍世者即\n是一切未発阿耨多羅三藐三菩提心\n者｛乃至｝　又復為者名為仏性阿闍者名\n為不生世者名怨以不生仏性故則煩\n悩怨生煩悩怨生故不見仏性以不生\n煩悩故則見仏性以見仏性故則得安\n住大般涅槃是名不生是故名為阿闍\n世善男子阿闍者名不生不生者名涅\n槃世名世法為者名不汚以世八法所\n不汚故無量無辺阿僧祇劫不入涅槃\n是故我言為阿闍世無量億劫不入涅\n槃善男子如来蜜語不可思議仏法衆\n僧亦不可思議菩薩摩訶薩亦不可思\n議大涅槃経亦不可思議\n爾時世尊大悲導師為阿闍世王入月\n愛三昧入三昧已放大光明其光清涼\n往照王身身瘡即愈｛乃至｝　白王言耆婆\n彼天中天以何因縁放斯光明大王\n今是瑞相相似為及以王先言世無良\n医療治身心故放此光先治王身然後\n及心王言耆婆如来世尊亦見念邪\n耆婆答言譬如一人而有七子是七子\n中遇病父母之心非不平等然於病子\n心則偏重大王如来亦爾於諸衆生非\n不平等然於罪者心則偏重於放逸者\n仏則慈念不放逸者心則放捨何等名\n為不放逸者謂六住菩薩大王諸仏世\n尊於諸衆生不観種姓老少中年貧富\n時節日月星宿工巧下賤僮僕婢使唯\n観衆生有善心者若有善心則便慈念\n大王当知如是瑞相即是如来入月愛\n三昧所放光明王即問言何等名為月\n愛三昧耆婆答言譬如月光能令一切\n優鉢羅華開敷鮮明月愛三昧亦復如\n是能令衆生善心開敷是故名為月愛\n三昧大王譬如月光能令一切行路之\n人心生歓喜月愛三昧亦復如是能令\n修習涅槃道者心生歓喜是故復名月\n愛三昧｛乃至｝　諸善中王為甘露味一切\n衆生之所愛楽是故復名月愛三昧｛乃至｝\n爾時仏告諸大衆言一切衆生為阿耨\n多羅三藐三菩提近因縁者無先善\n友何以故阿闍世王若不随順耆婆語\n者来月七日必定命終堕阿鼻獄是故\n近日莫若善友　阿闍世王復於前\n路聞舎婆提毘瑠璃王乗船入海辺遇\n火而死瞿伽離比丘生身入地至阿鼻\n獄須那刹多作種種悪到於仏所衆罪\n消滅聞是語已語耆婆言吾今雖聞如\n是二語猶未審定汝来耆婆吾欲与\n汝同載一象誤我当入阿鼻地獄冀汝\n投持不令我堕何以故吾昔曾聞得道\n之人不入地獄｛乃至｝\n云何説言定入地獄大王一切衆生所\n作罪業凡有二種一者軽二者重若心\n口作則名為軽身口心作則名為重大\n王心念口説身不作者所得報軽大王\n昔日口不勅殺但言削足大王若勅\n侍臣立斬王首坐時乃斬猶不得罪\n況王不勅云何得罪王若得罪諸仏世\n尊亦応得罪何以故汝父先王頻婆沙\n羅常於諸仏種諸善根是故今日得居\n王位諸仏若不受其供養則不為王\n若不為王汝則不得為国生害若汝\n殺父当有罪者我等諸仏亦応有罪若\n諸仏世尊無得罪者汝独云何而得罪\n邪\n大王頻婆沙羅往有悪心於毘富羅山\n遊行射猟鹿周&M010174;曠野悉無所得唯見\n一仙五通具足見已即生瞋恚悪心我\n今遊猟所以不得正坐此人駆逐令去\n即勅左右而令殺之其人臨終生瞋悪\n心退失神通而作誓言我実無辜汝以\n心口横加戮害我於来世亦当如是還\n以心口而害於汝時王聞已即生悔心\n供養死屍先王如是尚得軽受不堕地\n獄況王不爾而当地獄受果報邪先王\n自作還自受之云何令王而得殺罪如\n王所言父王無辜者大王云何言無失\n有罪者則有罪報無悪業者則無罪報\n汝父先王若無辜罪云何有報頻婆沙\n羅於現世中亦得善果及以悪果是故\n先王亦復不定以不定故殺亦不定殺\n不定云何而言定入地獄\n大王衆生狂惑凡有四種一者貪狂二\n者薬狂三者呪狂四者本業縁狂大王\n我弟子中有是四狂雖多作悪我終不\n記是人犯戒是人所作不至三悪若還\n得心亦不言犯王本貪国此逆害父王\n貪狂心与作云何得罪大王如人耽酔\n逆害其母既醒悟已心生悔恨当知是\n業亦不得報王今貪酔非本心作若非\n本心云何得罪\n大王譬如幻師於四衢道頭幻作種種\n男女象馬瓔珞衣服愚痴之人謂為真\n実有智之人知非真殺亦如是凡夫謂\n実諸仏世尊知其非真大王譬如山谷\n響声愚痴之人謂之実声有智之人知\n其非真殺亦如是凡夫謂実諸仏世尊\n知其非真大王如人有怨詐来親附\n愚痴之人謂為実親智者了達乃知其\n虚詐殺亦如是凡夫謂実諸仏世尊\n知其非真大王如人執鏡自見面像愚\n痴之人謂為真面智者了達知其非真\n殺亦如是凡夫謂実諸仏世尊知其非\n真大王如熱時炎愚痴之人謂之是水\n智者了達知其非水殺亦如是凡夫謂\n実諸仏世尊知其非真大王如乾闥婆\n城愚痴之人謂為真実智者了達知其\n非真殺亦如是凡夫謂実諸仏世尊了\n知其非真大王如人夢中受五欲楽\n愚痴之人謂之為実智者了達知其非\n真殺亦如是凡夫謂実諸仏世尊知其\n非真　大王殺法殺業殺者殺果及以\n解脱我皆了之則無有罪王雖知殺云\n何有罪大王譬如有人主知典酒如\n其不飲則亦不酔雖復知火不焼燃王\n亦如是雖復知殺云何有罪大王有諸\n衆生於日出時作種種罪於月出時復\n行劫盗日月不出則不作罪雖因日月\n令其作罪然此日月実不得罪殺亦如\n是｛乃至｝\n大王譬如涅槃非有非無而亦是有殺\n亦如是雖非有非無而亦是有慙愧之\n人則為非有無慙愧者則為非無受果\n報者名之為有空見之人則為非有有\n見之人則為非無有有見者亦名為有\n何以故有有見者得果報故無有見者\n則無果報常見之人則為非有無常見\n者則為非無常常見者不得為無何以\n故常常見者有悪業果故是故常常見\n者不得為無以是義故雖非有非無而\n亦是有大王夫衆生者名出入息断出\n入息故名為殺諸仏随俗亦説為殺｛乃至｝\n世尊我見世間従伊蘭子生伊蘭樹不\n見伊蘭生栴檀樹者我今始見従伊蘭\n子生栴檀樹伊蘭子者我身是也栴檀\n樹者即是我心無根信也無根者我初\n不知恭敬如来不信法僧是名無根世\n尊我若不遇如来世尊当於無量阿僧\n祇劫在大地獄受無量苦我今見仏以\n是見仏所得功徳破壊衆生煩悩悪\n心仏言大王善哉善哉我今知汝必能\n破壊衆生悪心世尊若我審能破壊\n衆生諸悪心者使我常在阿鼻地獄無\n量劫中為諸衆生受苦悩不以為苦　\n爾時摩伽陀国無量人民悉発阿耨多\n羅三藐三菩提心以如是等無量人民\n発大心故阿闍世王所有重罪即得微\n薄王及夫人後宮采女悉皆同発阿耨\n多羅三藐三菩提心　爾時阿闍世王\n語耆婆言耆婆我今未死已得天身捨\n於短命而得長命捨無常身而得常身\n令諸衆生発阿耨多羅三藐三菩提心\n｛乃至｝　諸仏弟子説是語已即以種種宝\n幢｛乃至｝　復以偈頌而讃嘆言\n実語甚微妙　善巧於句義\n甚深秘蜜蔵　為衆故顕示\n所有広博言　為衆故略説\n具足如是語　善能療衆生\n若有諸衆生　得聞是語者\n若信及不信　定知是仏説\n諸仏常軟語　為衆故説麁\n麁語及軟語　皆帰第一義\n是故我今者　帰依於世尊\n如来語一味　猶如大海水\n是名第一諦　故無無義語\n如来今所説　種種無量法\n男女大小聞　同獲第一義\n無因亦無果　無生亦無滅\n是名大涅槃　聞者破諸結\n如来為一切　常作慈父母\n当知諸衆生　皆是如来子\n世尊大慈悲　為衆修苦行\n如人著鬼魅　狂乱多所為\n我今得見仏　所得三業善\n願以此功徳　廻向無上道\n我今所供養　仏法及衆僧\n願以此功徳　三宝常在世\n我今所当獲　種種諸功徳\n願以此破壊　衆生四種魔\n我遇悪知識　造作三世罪\n今於仏前悔　願後更莫造\n願諸衆生等　悉発菩提心\n繋心常思念　十方一切仏\n復願諸衆生　永破諸煩悩\n了了見仏性　猶如妙徳等\n爾時世尊讃阿闍世王善哉善哉若有\n人能発菩提心当知是人則為荘厳諸\n仏大衆大王汝昔已於毘婆尸仏初発\n阿耨多羅三藐三菩提心従是已来至\n我出世於其中間未曾復堕於地獄受\n苦大王当知菩提之心乃有如是無量\n果報大王従今已往常当懃修菩提之\n心何以故従是因縁当得消滅無量悪\n故　爾時阿闍世王及摩伽陀国挙人\n民従座而起遶仏三匝辞退還宮｛已上抄出｝\n又言\n善男子羅閲祇王頻婆沙羅其王太子\n名曰善見業因縁故生悪逆心欲害其\n父而不得便爾時悪人提婆達多亦因\n過去業因縁故復於我所生不善心欲\n害於我即修五通不久獲得与善見太\n子共為親原為太子故現作種種神通\n之事従非門出従門而入従門而出非\n門而入或時示現象馬牛羊男子之身\n善見太子見已即生愛心喜心敬信之\n心為是本故厳説種種供養之具而供\n養之又復白言大師聖人我今欲見曼\n陀羅華　時提婆達多即便法至三十\n三天従彼天人而求索之其福尽故\n都無与者既不得華作是思惟曼陀羅\n樹無我我所若自取当有何罪即前欲\n取便失神通還見己身在王舎城心生\n慙愧不能復見善見太子復作是念我\n今当往至如来所求索大衆仏若聴者\n我当随意教詔勅便舎利弗等　爾時\n提婆達多便来我所作如是言唯願如\n来以此大衆付嘱於我我当種種説法\n教化令其調伏我言痴人舎利弗等聴\n聞大智世所信伏我猶不以大衆付嘱\n況汝痴人食唾者乎時提婆達多復於\n我所倍生悪心作如是言瞿曇汝今雖\n復調伏大衆勢亦不久当見磨滅作是\n語已大地即時六反震動提婆達多尋\n時躄地於其身辺出大暴風吹諸塵土\n而汚&M004926;之提婆達多見悪相已復作是\n言若我此身現世必入阿鼻地獄我悪\n当報如是大悪　時提婆達多尋起往\n至善見太子所善見見已即問聖人何\n故顔容憔悴有憂色邪提婆達多言我\n常如是汝不知乎善見答言領説其意\n何因縁爾提婆達言我今与汝極成親\n愛外人罵汝以為非理我聞是事豈得\n不憂善見太子復作是言国人云何罵\n辱於我提婆達言国人罵汝為未生怨\n善見復言何故名我為未生怨誰作此\n名提婆達言汝未生時一切相師皆作\n是言是児生已当殺其父是故外人皆\n悉号汝為未生怨一切内人護汝心故\n謂為善見毘提夫人聞是語已既生汝\n身於高楼上棄之於地壊汝一指以是\n因縁人復号汝為婆羅留枝我聞是已\n心生愁憤而復不能向汝説之提婆達\n多以如是等種種悪事教令殺父若汝\n父死我亦能殺瞿曇沙門　善見太子\n問一大臣名曰雨行大王何故為我立\n字作未生怨大臣即為説其本未如提\n婆達所説無異善見聞已即与大臣収\n其父王閉之城外以四種兵而守衛之\n毘提夫人聞是事已即至王所時守王\n人遮不聴入爾時夫人生瞋恚心便\n呵罵之時諸守人即告太子大王夫人\n欲見父王不審聴不善見聞已復生瞋\n嫌即往母所前牽母髪抜刀欲斫爾時\n耆婆白言大王有国已来罪雖極重不\n及女人況所生母善見太子聞是語已\n為耆婆故即便放捨遮断大王衣服\n臥具飲食湯薬過七日已王命便終　\n善見太子見父喪已方生悔心雨行大\n臣復以種種悪邪之法而為説之大王\n一切業行都無有罪何故今者而生悔\n心耆婆復言大王当知如是業者罪業\n二重一者殺父王二者殺須陀&M017421;如是\n罪者除仏更無能除滅者善見王言\n如来清浄無有穢濁我等罪人云何得\n見\n善男子我知是事告阿難過三月已吾\n当涅槃故善見聞已即来我所我為説\n法重罪得薄獲無根信\n善男子我諸弟子聞是説已不解我意\n故作是言如来定説畢竟涅槃善男子\n菩薩二種一者実義二者仮名仮名菩\n薩聞我三月当入涅槃皆生退心而作\n是言如其如来無常不住我等何為為\n是事故無量世中受大苦悩如来世尊\n成就具足無量功徳尚不能壊如是死\n魔況我等輩当能壊邪善男子是故我\n為如是菩薩而作是言如来常住無有\n変易我諸弟子聞是説已不解我意定\n言如来終不畢竟入於涅槃｛已上抄出｝\n　是以今拠大聖真説難化三機難治\n　三病者憑大悲弘誓帰利他信海矜\n　哀斯治憐憫斯療喩如醍醐妙薬療\n　一切病濁世庶類穢悪群生応求念\n　金剛不壊真心可執持本願醍醐妙\n　薬也応知\n　夫拠諸大乗説難化機　今大経言\n　唯除五逆誹謗正法　或言唯除造\n　無間悪業誹謗正法及諸聖人　観\n　経明五逆往生不説謗法　涅槃経\n　説難治機与病斯等真教云何思量\n　邪\n報道　論註曰\n問曰無量寿経言願往生者皆得往生\n唯除五逆誹謗正法　観無量寿経言\n五逆十悪具諸不善亦得往生此二経\n云何会　答曰一経以具二種重罪一\n者五逆二者誹謗正法以此二種罪故\n所以不得往生一経但言作十悪五逆\n等罪不言誹謗正法以不謗正法故是\n故得生\n問曰仮使一人具五逆罪而不誹謗正\n法経許得生復有一人但誹謗正法而\n無五逆諸罪願往生者得生以不　答\n曰但令誹謗正法雖更無余罪必不得\n生何以言之　　経言　五逆罪人堕\n阿鼻大地獄中具受一劫重罪誹謗正\n法人堕阿鼻大地獄中此劫若尽復転\n至他方阿鼻大地獄中如是展転逕百\n千阿鼻大地獄仏不記得出時節以誹\n謗正法罪極重故又正法者即是仏法\n此愚痴人既生誹謗安有願生仏土之\n理仮使但貪彼生安楽而願生者亦如\n求非水之氷無煙之火豈有得理\n問曰何等相是誹謗正法　答曰若言\n無仏無仏法無菩薩無菩薩法如是等\n見若心自解若従他受其心決定皆名\n誹謗正法\n問曰如是等計但是己事於衆生有何\n苦悩踰於五逆重罪邪　答曰若無諸\n仏菩薩説世間出世間善道教化衆生\n者豈知有仁義礼智信邪如是世間一\n切善法皆断出世間一切賢聖皆滅汝\n但知五逆罪為重而不知五逆罪従無\n正法生是故謗正法人其罪最重\n問曰　　業道経言　業道如称重者\n先牽如観無量寿経言有人造五逆十\n悪具諸不善応堕悪道逕歴多劫受無\n量苦臨命終時遇善知識教称南無無\n量寿仏如是至心令声不絶具足十念\n便得往生安楽浄土即入大乗正定之\n聚畢竟不退与三塗諸苦永隔先牽之\n義於理如何又曠劫已来備造諸行有\n漏之法繋属三界但以十念念阿弥陀\n仏便出三界繋業之義復欲云何\n答曰汝謂五逆十悪繋業等為重以下\n下品人十念為軽応為罪所牽先堕地\n獄繋在三界者今当以義校量軽重之\n義在心在縁在決定不在時節久近多\n少也　云何在心彼造罪人自依止虚\n妄顛倒見生此十念者依善知識方便\n安慰聞実相法生一実一虚豈得相比\n譬如千歳闇室光若&M037782;至即便明朗闇\n豈得言在室千歳而不去邪是名在心\n云何在縁彼造罪人自依止妄想心依\n煩悩虚妄果報衆生生此十念者依止\n無上信心依阿弥陀如来方便荘厳真\n実清浄無量功徳名号生譬如有人被\n毒箭所中截筋破骨聞滅除薬鼓即箭\n出毒除　　首楞厳経言　譬如有薬\n名曰滅除若闘戦時用以塗鼓聞鼓声\n者箭出毒除菩薩摩訶薩亦復如是住\n首楞厳三昧聞其名者三毒之箭自然\n抜出豈可得言彼箭深毒&M003041;聞鼓音\n声不能抜箭去毒邪是名在縁　云何\n在決定彼造罪人依止有後心有間心\n生此十念者依止無後心無間心生是\n名決定　校量三義十念者重重者先\n牽能出三有両経一義耳\n問曰幾時名為一念　答曰百一生滅\n名一刹那六十刹那名為一念此中云\n念者不取此時節也但言憶念阿弥陀\n仏若総相若別相随所観縁心無他想\n十念相続名為十念但称名号亦復如\n是\n問曰心若他縁摂之令還可知念之多\n少但知多少復非無間若凝心注想復\n依何可得記念之多少　答曰経言十\n念者明業事成弁耳不必須知頭数也\n如言&M033610;蛄不識春秋伊虫豈知朱陽之\n節乎知者言之耳十念業成者是亦通\n神者言之耳但積念相続不縁他事便\n罷復何仮須知念之頭数也若必須知\n亦有方便必須口授不得題之筆点｛已上｝\n光明寺和尚云\n問曰如四十八願中唯除五逆誹謗正\n法不得往生今此観経下品下生中簡\n誹謗摂五逆者有何意也　答曰此義\n仰就抑止門中解如四十八願中除謗\n法五逆者然此之二業其障極重衆生\n若造直入阿鼻歴劫周章無由可出但\n如来恐其造斯二過方便止言不得往\n生亦不是不摂也又下品下生中取五\n逆除謗法者其五逆已作不可捨令流\n転還発大悲摂取往生然謗法之罪未\n為又止言若起謗法即不得生此就未\n造業而解也若造還摂得生雖得生彼\n華合逕於多劫此等罪人在華内時有\n三種障一者不得見仏及諸聖聚二者\n不得聴聞正法三者不得歴事供養除\n此已外更無諸苦　経云猶如比丘入\n三禅之楽也応知雖在華中多劫不開\n可不勝阿鼻地獄之中長時永劫受諸\n苦痛也此義就抑止門解竟｛已上｝\n又云\n永絶譏嫌等無憂悩人天善悪皆得\n往到彼無殊斉同不退何意然者乃\n由弥陀因地世饒王仏所捨位出家\n即起悲智之心広弘四十八願以仏\n願力五逆之与十悪罪滅得生謗法闡\n提回心皆往｛抄出｝\n言五逆者\n若依&M017616;州　五逆有二一者三乗五逆\n謂一者故思殺父二者故思殺母三者\n故思殺羅漢四者倒見破和合僧五者\n悪心出仏身血以背恩田違福田故名\n之為逆執此逆者身壊命終必定堕無\n間地獄一大劫中受無間苦名無間業\n又倶舎論中有五無間同類業彼頌云\n汚母無学尼｛殺母罪同類｝殺住定菩薩｛殺父罪同類｝\n及有学無学｛殺羅漢同類｝奪僧和合縁｛破僧罪同類｝\n破壊率都波｛出仏身血｝\n二者大乗五逆如薩遮尼乾子経説　\n一者破壊塔焚焼経蔵及以盗用三宝\n財物二者謗三乗法言非聖教障破留\n難隠蔽落蔵三者一切出家人若戒無\n戒破戒打罵呵責説過禁閉還俗駆\n使債調断命四者殺父害母出仏身血\n破和合僧殺阿羅漢五者謗無因果長\n夜常行十不善業｛已上｝　彼経云一起不\n善心殺害独覚是殺生二婬羅漢尼是\n云邪行也三侵損所施三宝物是不与\n取四倒見破和合僧衆是虚誑語也｛略出｝\n顕浄土真実信文類　三"
    },
    {
      "id": "証文類四",
      "title": "証文類四",
      "content": "必至滅度之願\n　　難思議往生\n顕浄土真実証文類　四\n　　　　　愚禿釈親鸞集\n　謹顕真実証者則是利他円満之妙\n　位無上涅槃之極果也　即是出於\n　必至滅度之願亦名証大涅槃之願\n　也　然煩悩成就凡夫生死罪濁群\n　萌獲往相回向心行即時入大乗正\n　定聚之数住正定聚故必至滅度必\n　至滅度即是常楽常楽即是畢竟寂\n　滅寂滅即是無上涅槃無上涅槃即\n　是無為法身無為法身即是実相実\n　相即是法性法性即是真如真如即\n　是一如然者弥陀如来従如来生示\n　現報応化種種身也\n必至滅度願文大経言\n設我得仏国中人天不住定聚必至滅\n度者不取正覚｛已上｝\n無量寿如来会言\n若我成仏国中有情若不決定成等正\n覚証大涅槃者不取菩提｛已上｝\n願成就文経言\n其有衆生生彼国者皆悉住於正定之\n聚所以者何彼仏国中無諸邪聚及\n不定聚\n又言\n彼仏国土清浄安穏微妙快楽次於無\n為泥&M017421;之道其諸声聞菩薩天人智慧\n高明神通洞達咸同一類形無異状\n但因順余方故有人天之名顔貌端政\n超世希有容色微妙非天非人皆受自\n然虚無之身無極之体\n又言\n彼国衆生若当生者皆悉究竟無上菩\n提到涅槃処何以故若邪定聚及不定\n聚不能了知建立彼因故｛已上抄要｝\n浄土論曰\n荘厳妙声功徳成就者偈言\n梵声悟深遠　微妙聞十方\n故　此云何不思議　　経言　若人\n但聞彼国土清浄安楽剋念願生亦得\n往生即入正定聚　此是国土名字為\n仏事安可思議\n荘厳主功徳成就者偈言\n正覚阿弥陀　法王善住持\n故　此云何不思議正覚阿弥陀不可\n思議彼安楽浄土為正覚阿弥陀善力\n住持云何可得思議邪住名不異不滅\n持名不散不失如以不朽薬塗種子在\n水不蘭在火不&M019410;得因縁即生何以故\n不朽薬力故若人一生安楽浄土後\n時意願生三界教化衆生捨浄土命随\n願得生雖生三界雑生火中無上菩提\n種子畢竟不朽何以故以経正覚阿弥\n陀善住持故\n荘厳眷属功徳成就者偈言\n如来浄華衆　正覚華化生\n故　此云何不思議凡是雑生世界若\n胎若卵若湿若化眷属若干苦楽万品\n以雑業故彼安楽国土莫非是阿弥陀\n如来正覚浄華之所化生同一念仏無\n別道故遠通夫四海之内皆為兄弟也\n眷属無量焉可思議\n又言\n願往生者本則三三之品今無一二之\n殊亦如溜&M018378;｛食陵反｝一味焉可思議\n又論曰\n荘厳清浄功徳成就者偈言\n観彼世界相　勝過三界道\n故　此云何不思議有凡夫人煩悩成\n就亦得生彼浄土三界繋業畢竟不牽\n則是不断煩悩得涅槃分焉可思議｛已上抄要｝\n安楽集云\n然二仏神力応亦斉等但釈迦如来不\n申己能故顕彼長欲使一切衆生\n莫不斉帰是故釈迦処処嘆帰須\n知此意也是故曇鸞法師正意帰西故\n傍大経奉讃曰\n安楽声聞菩薩衆　人天智慧咸洞達\n身相荘厳無殊異　但順他方故列名\n顔容端政無可比　精微妙躯非人天\n虚無之身無極体　是故頂礼平等力｛已上｝\n光明寺疏云\n言弘願者如大経説一切善悪凡夫得\n生者莫不皆乗阿弥陀仏大願業力為\n増上縁也　又仏蜜意弘深教門難暁\n三賢十聖弗惻所&M041467;況我信外軽毛敢\n知旨趣仰惟釈迦此方発遣弥陀即\n彼国来迎彼喚此遣豈容不去也唯可\n懃奉法畢命為期捨此穢身即証\n彼法性之常楽\n又云\n西方寂静無為楽　畢竟逍遥離有無\n大悲熏心遊法界　分身利物等無殊\n或現神通而説法　或現相好入無余\n変現荘厳随意出　群生見者罪皆除\n又賛云\n帰去来　　　魔郷不可停\n曠劫来流転　六道尽皆逕\n到処無余楽　唯聞生死声\n畢此生平後　入彼涅槃城｛已上｝\n　夫案真宗教行信証者如来大悲回\n　向之利益故若因若果無有一事非\n　阿弥陀如来清浄願心之所回向成\n　就因浄故果亦浄也応知\n　二言還相回向者則是利他教化地\n　益也則是出於必至補処之願亦名\n　一生補処之願亦可名還相回向之\n　願也　顕註論故不出願文可披論\n　註\n浄土論曰\n出第五門者以大慈悲観察一切苦悩\n衆生示応化身回入生死園煩悩林中\n遊戯神通至教化地以本願力回向故\n是名出第五門｛已上｝\n論註曰\n還相者生彼土已得奢摩他毘婆舎那\n方便力成就回入生死稠林教化一切\n衆生共向仏道若往若還皆為抜衆\n生渡生死海是故言回向為首得成\n就大悲心故\n又言\n即見彼仏未証浄心菩薩畢竟得証平\n等法身与浄心菩薩与上地諸菩薩畢\n竟同得寂滅平等故平等法身者八\n地已上法性生身菩薩也寂滅平等之\n法也以得此寂滅平等法故名為平等\n法身以平等法身菩薩所得故名為寂\n滅平等法也此菩薩得報生三昧以三\n昧神力能一処一念一時&M010174;十方世界\n種種供養一切諸仏及諸仏大会衆海\n能於無量世界無仏法僧処種種示現\n種種教化度脱一切衆生常作仏事初\n無往来想供養想度脱想是故此身名\n為平等法身此法名為寂滅平等法　\n未証浄心菩薩者初地已上七地以還\n諸菩薩也此菩薩亦能現身若百若千\n若万若億若百千万億無仏国土施作\n仏事要作心入三昧乃能非不作心以\n作心故名為未証浄心此菩薩願生安\n楽浄土即見阿弥陀仏見阿弥陀仏時\n与上地諸菩薩畢竟身等法等龍樹菩\n薩婆藪槃頭菩薩輩願生彼者当為此\n耳\n問曰案十地経　菩薩進趣階級漸有\n無量功勲逕多劫数然後乃得此云何\n見阿弥陀仏時畢竟与上地諸菩薩身\n等法等邪　答曰畢竟者未言即等也\n畢竟不失此等故言等耳\n問曰若不即等復何得言菩薩但登初\n地以漸増進自然当与仏等何仮言与\n上地菩薩等　答曰菩薩於七地中得\n大寂滅上不見諸仏可求下不見衆生\n可度欲捨仏道証於実際爾時若不得\n十方諸仏神力加勧即便滅度与二乗\n無異菩薩若往生安楽見阿弥陀仏即\n無此難是故須言畢竟平等　復次　\n無量寿経中阿弥陀如来本願言　設\n我得仏他方仏土諸菩薩衆来生我国\n究竟必至一生補処除其本願自在所\n化為衆生故被弘誓鎧積累徳本度脱\n一切遊諸仏国修菩薩行供養十方諸\n仏如来開化恒砂無量衆生使立無上\n正真之道超出常倫諸地之行現前修\n習普賢之徳若不爾者不取正覚　按\n此経推彼国菩薩或可不従一地至一\n地言十地階次者是釈迦如来於閻浮\n提一応化道耳他方浄土何必如此五\n種不思議中仏法最不可思議若言菩\n薩必従一地至一地無超越之理未敢\n詳也　譬如有樹名曰好堅是樹地生\n百歳乃具一日長高百丈日日如此計\n百歳之長豈類循松邪見松生長日不\n過寸聞彼好堅何能不疑即日有人聞\n釈迦如来証羅漢於一聴制無生於\n終朝謂是接誘之言非称実之説聞\n此論事亦当不信夫非常之言不入常\n人之耳謂之不然亦可其宜也\n略説八句示現如来自利利他功徳荘\n厳次第成就応知　此云何次第前\n十七句是荘厳国土功徳成就既知国\n土相応知国土之主是故次観仏荘厳\n功徳彼仏若為荘厳於何処座是故先\n観座既知座已宜知座主是故次観仏\n荘厳身業既知身業応知有何声名\n是故次観仏荘厳口業既知名聞宜\n知得名所以是故次観仏荘厳心業\n既知三業具足応知為人天大師堪\n受化者是誰是故次観大衆功徳既知\n大衆有無量功徳宜知上首者誰是\n故次観上首上首是仏既知上首恐同\n長劫是故次観主既知是主主有何増\n上是故次観荘厳不虚作住持八句次\n第成也　観菩薩者\n云何観察菩薩荘厳功徳成就観察菩\n薩荘厳功徳成就者観彼菩薩有四種\n正修行功徳成就応知　真如是諸\n法正体体如而行則是不行不行而行\n名如実修行体唯一如而義分為四是\n故四行以一正統之\n何者為四一者於一仏土身不動揺而\n&M010174;十方種種応化如実修行常作仏事\n偈言\n安楽国清浄　常転無垢輪\n化仏菩薩日　如須弥住持\n故開諸衆生淤泥華故八地已上菩\n薩常在三昧以三昧力身不動本処而\n能&M010174;至十方供養諸仏教化衆生無垢\n輪者仏地功徳也仏地功徳無習気煩\n悩垢仏為諸菩薩常転此法輪諸大菩\n薩亦能以此法輪開導一切無&M037782;時休\n息故言常転法身如日而応化身光&M010174;\n諸世界也言日未足以明不動復言如\n須弥住持也淤泥華者経言高原陸地\n不生蓮華卑湿淤泥乃生蓮華此喩凡\n夫在煩悩泥中為菩薩開導能生仏正\n覚華諒夫紹隆三宝常使不絶\n二者彼応化身一切時不前不後一心\n一念放大光明悉能&M010174;至十方世界教\n化衆生種種方便修行所作滅除一切\n衆生苦故偈言\n無垢荘厳光　一念及一時\n普照諸仏会　利益諸群生\n故　上言不動而至容或至有前後是\n故復言一念一時無前無後也\n三者彼於一切世界無余照諸仏会大\n衆無余広大無量供養恭敬賛嘆諸仏\n如来功徳偈言\n雨天楽華衣　妙香等供養\n讃諸仏功徳　無有分別心\n故　無余者明&M010174;至一切世界一切諸\n仏大会無有一世界一仏会不至也\n肇公言法身無像而殊形並応至韻無\n言而玄籍弥布冥権無謀而動与事\n会蓋斯意也\n四者彼於十方一切世界無三宝処住\n持荘厳仏法僧宝功徳大海&M010174;示令解\n如実修行偈言\n何等世界無　仏法功徳宝\n我願皆往生　示仏法如仏\n故　上三句雖言&M010174;至皆是有仏国土\n若無此句便是法身有所不法上善有\n所不善観行体相竟\n已下是解義中第四重名為浄入願心\n浄入願心者　又向説観察荘厳仏土\n功徳成就荘厳仏功徳成就荘厳菩薩\n功徳成就此三種成就願心荘厳応\n知　応知者応知此三種荘厳成就由\n本四十八願等清浄願心之所荘厳因\n浄故果浄非無因他因有也\n略説入一法句故上国土荘厳十七\n句如来荘厳八句菩薩荘厳四句為広\n入一法句者為略何故示現広略相入\n諸仏菩薩有二種法身一者法性法身\n二者方便法身由法性法身生方便法\n身由方便法身出法性法身此二法身\n異而不可分一而不可同是故広略相\n入統以法名菩薩若不知広略相入則\n不能自利利他\n一法句者謂清浄句清浄句者謂真実\n智慧無為法身故此三句展転相入\n依何義名之為法以清浄故依何義名\n為清浄以真実智慧無為法身故真実\n智慧者実相智慧也実相無相故真智\n無知也無為法身者法性身也法性寂\n滅故法身無相也無相故能無不相是\n故相好荘厳即法身也無知故能無不\n知是故一切種智即真実智慧也以真\n実而目智慧明智慧非作非非作也\n以無為而樹法身明法身非色非非色\n也非于非者豈非非之能是乎蓋無非\n之曰是也自是無待復非是也非是非\n非百非之所不喩是故言清浄句清浄\n句者謂真実智慧無為法身也\n此清浄有二種応知　上転入句中通\n一法入清浄通清浄入法身今将別清\n浄出二種故故言応知\n何等二種一者器世間清浄二者衆生\n世間清浄器世間清浄者如向説十七\n種荘厳仏土功徳成就是名器世間清\n浄衆生世間清浄者如向説八種荘厳\n仏功徳成就四種荘厳菩薩功徳成就\n是名衆生世間清浄如是一法句摂二\n種清浄義応知　夫衆生為別報之体\n国土為共報之用体用不一所以応知\n然諸法心成無余境界衆生及器復不\n得異不一則義分不異同清浄器者用\n也謂彼浄土是彼清浄衆生之所受用\n故名為器如浄食用不浄器以器不浄\n故食亦不浄不浄食用浄器食不浄故\n器亦不浄要二倶潔乃得称浄是以一\n清浄名必摂二種\n問曰言衆生清浄則是仏与菩薩彼諸\n人天得入此清浄数不　答曰得名清\n浄非実清浄譬如出家聖人以殺煩悩\n賊故名為比丘凡夫出家者亦名比丘\n又如灌頂王子初生之時具三十二相\n即為七宝所属雖未能為転輪王事亦\n名転輪王以其必為転輪王故彼諸人\n天亦復如是皆入大乗正定之聚畢竟\n当得清浄法身以当得故得名清浄\n善巧摂化者　如是菩薩奢摩他毘婆\n舎那広略修行成就柔軟心柔軟心\n者謂広略止観相順修行成不二心也\n譬如以水取影清静相資而成就也\n如実知広略諸法　如実知者如実\n相而知也広中二十九句略中一句莫\n非実相也\n如是成就巧方便回向　如是者如\n前後広略皆実相也以知実相故則知\n三界衆生虚妄相也知衆生虚妄則生\n真実慈悲也知真実法身則起真実帰\n依也慈悲之与帰依巧方便在下\n何者菩薩巧方便回向菩薩巧方便回\n向者謂説礼拝等五種修行所集一切\n功徳善根不求自身住持之楽欲抜一\n切衆生苦故作願摂取一切衆生共同\n生彼安楽仏国是名菩薩巧方便回\n向成就　案王舎城所説無量寿経三\n輩生中雖行有優劣莫不発皆無上菩\n提之心此無上菩提心即是願作仏心\n願作仏心即是度衆生心度衆生心即\n是摂取衆生生有仏国土心是故願生\n彼安楽浄土者要発無上菩提心也若\n人不発無上菩提心但聞彼国土受楽\n無間為楽故願生亦当不得往生也是\n故言不求自身住持之楽欲抜一切衆\n生苦故住持楽者謂彼安楽浄土為阿\n弥陀如来本願力之所住持受楽無間\n也凡釈回向名義謂以己所集一切功\n徳施与一切衆生共向仏道巧方便者\n謂菩薩願以己智慧火焼一切衆生煩\n悩草木若有一衆生不成仏我不作仏\n而衆生未尽成仏菩薩已自成仏譬如\n火&M012922;｛聴念反｝欲&M012922;｛聴歴反｝一切草木焼令使\n尽草木未尽火&M012922;已尽以後其身而身\n先故名方便此中言方便者謂作願摂\n取一切衆生共同生彼安楽仏国彼仏\n国即是畢竟成仏道路無上方便也\n障菩提門者　菩薩如是善知回向成\n就即能遠離三種菩提門相違法何等\n三種\n一者依智慧門不求自楽遠離我心貪\n著自身故知進守退曰智知空無我\n曰慧依智故不求自楽依慧故遠離我\n心貪著自身\n二者依慈悲門抜一切衆生苦遠離無\n安衆生心故抜苦曰慈与楽曰悲依\n慈故抜一切衆生苦依悲故遠離無安\n衆生心\n三者依方便門憐愍一切衆生心遠離\n供養恭敬自身心故正直曰方外己\n曰便依正直故生憐愍一切衆生心依\n外己故遠離供養恭敬自身心　是名\n遠離三種菩提門相違法\n順菩提門者　菩薩遠離如是三種菩\n提門相違法得三種随順菩提門法満\n足故何等三種\n一者無染清浄心以不為自身求諸楽\n故菩提是無染清浄処若為身求楽\n即違菩提是故無染清浄心是順菩提\n門\n二者安清浄心以抜一切衆生苦故　\n菩提是安穏一切衆生清浄処若不作\n心抜一切衆生離生死苦即便違菩提\n是故抜一切衆生苦是順菩提門\n三者楽清浄心以令一切衆生得大菩\n提故以摂取衆生生彼国土故菩提\n是畢竟常楽処若不令一切衆生得畢\n竟常楽則違菩提此畢竟常楽依何而\n得依大義門大義門者謂彼安楽仏国\n土是也是故又言以摂取衆生生彼国\n土故是名三種随順菩提門法満足応\n知\n名義摂対者　向説智慧慈悲方便三\n種門摂取般若般若摂取方便応知　\n般若者達如之慧名方便者通権之智\n称達如則心行寂滅通権則備省衆機\n之智備応而無知寂滅之慧亦無知而\n備省然則智慧方便相縁而動相縁而\n静動不失静智慧之功也静不廃動方\n便之力也是故智慧慈悲方便摂取般\n若般若摂取方便応知者謂応知智慧\n方便是菩薩父母若不依智慧方便菩\n薩法則不成就何以故若無智慧為衆\n生時則堕顛倒若無方便観法性時則\n証実際是故応知\n向説遠離我心貪著自身遠離無安衆\n生心遠離供養恭敬自身心此三種法\n遠離障菩提心応知諸法各有障礙相\n如風能障静土能障水湿能障火五黒\n十悪障人天四顛倒障声聞果此中三\n種不遠離障菩提心応知者若欲得無\n障当遠離此三種障礙也\n向説無染清浄心安清浄心楽清浄心\n此三種心略一処成就妙楽勝真心\n応知　楽有三種一者外楽謂五識所\n生楽二者内楽謂初禅二禅三禅意識\n所生楽三者法楽｛五角反｝楽｛魯各反｝謂智慧所\n生楽此智慧所生楽従愛仏功徳起是\n遠離我心遠離無安衆生心遠離自供\n養心是三種心清浄増進略為妙楽勝\n真心妙言其好以此楽縁仏生故勝言\n勝出三界中楽真言不虚偽不顛倒\n願事成就者　如是菩薩智慧心方便\n心無障心勝真心能生清浄仏国土\n応知　応知者謂応知此四種清浄功\n徳能得生彼清浄仏国土非是他縁而\n生也\n是名菩薩摩訶薩随順五種法門所作\n随意自在成就如向所説身業口業\n意業智業方便智業随順法門故随\n意自在者言此五種功徳力能生清浄\n仏土出没自在也身業者礼拝也口業\n者讃嘆也意業者作願也智業者観察\n也方便智業者回向也言此五種業\n和合則是随順往生浄土法門自在業\n成就\n利行満足者　復有五種門漸次成就\n五種功徳応知何者五門一者近門二\n者大会衆門三者宅門四者屋門五者\n園林遊戯地門此五種示現入出次\n第相入相中初至浄土是近相謂入大\n乗正定聚近阿耨多羅三藐三菩提入\n浄土已便入如来大会衆数入衆数已\n当至修行安心之宅入宅已当至修行\n所居屋&M007242;｛尤挙反｝修行成就已当至教化\n地教化地即是菩薩自娯楽地是故出\n門称園林遊戯地門\n此五種門初四種門成就入功徳第\n五門成就出功徳　此入出功徳何\n者是釈\n言入第一門者以礼拝阿弥陀仏為\n生彼国故得生安楽世界是名第一\n門礼仏願生仏国是初功徳相\n入第二門者以賛嘆阿弥陀仏随順名\n義称如来名依如来光明智相修行故\n得入大会衆数是名入第二門　依\n如来名義讃嘆是第二功徳相\n入第三門者以一心専念作願生彼修\n奢摩他寂静三昧行故得入蓮華蔵世\n界是名入第三門　為修寂静止故一\n心願生彼国是第三功徳相\n入第四門者以専念観察彼妙荘厳修\n毘婆舎那故得到彼所受用種種法味\n楽是名入第四門　種種法味楽者\n毘婆舎那中有観仏国土清浄味摂受\n衆生大乗味畢竟住持不虚作味類事\n起行願取仏土味有如是等無量荘厳\n仏道味故言種種是第四功徳相\n出第五門者以大慈悲観察一切苦悩\n衆生示応化身回入生死園煩悩林中\n遊戯神通至教化地以本願力回向故\n是名出第五門　示応化身者如法\n華経普門示現之類也遊戯有二義一\n者自在義菩薩度衆生譬如師子搏鹿\n所為不難如似遊戯二者度無所度義\n菩薩観衆生畢竟無所有雖度無量衆\n生実無一衆生得滅度者示度衆生如\n似遊戯言本願力者示大菩薩於法身\n中常在三昧而現種種身種種神通種\n種説法皆以本願力起譬如阿修羅琴\n雖無鼓者而音曲自然是名教化地\n第五功徳相｛已上抄出｝\n　爾者大聖真言誠知証大涅槃籍\n　願力回向還相利益顕利他正意是\n　以論主宣布広大無礙一心普&M010174;開\n　化雑染堪忍群萌宗師顕示大悲往\n　還回向慇懃弘宣他利利他深義仰\n　可奉持特可頂戴矣\n顕浄土真実証文類　四"
    },
    {
      "id": "真仏土文類五",
      "title": "真仏土文類五",
      "content": "光明無量之願\n　　寿命無量之願\n顕浄土真仏土文類　五\n　　　愚禿釈親鸞集\n　謹按真仏土者仏者則是不可思議\n　光如来土者亦是無量光明土也\n　然則酬報大悲誓願故曰真報仏土\n　既而有願即光明寿命之願是也\n大経言\n設我得仏光明有能限量下至不照百\n千億那由他諸仏国者不取正覚\n又願言\n設我得仏寿命有能限量下至百千億\n那由他劫者不取正覚\n願成就文言\n仏告阿難無量寿仏威神光明最尊第\n一諸仏光明所不能及｛乃至｝　是故無量\n寿仏号無量光仏無辺光仏無礙光仏\n無対光仏炎王光仏清浄光仏歓喜光\n仏智慧光仏不断光仏難思光仏無称\n光仏超日月光仏其有衆生遇斯光者\n三垢消滅身意柔軟歓喜踊躍善心生\n焉若在三塗懃苦之処見此光明皆得\n休息無復苦悩寿終之後皆蒙解脱無\n量寿仏光明顕赫照耀十方諸仏国土\n莫不聞焉不但我今称其光明一切諸\n仏声聞縁覚諸菩薩衆咸共嘆誉亦復\n如是若有衆生聞其光明威神功徳日\n夜称説至心不断随意所願得生其国\n為諸菩薩声聞大衆所共嘆誉称其功\n徳至其然後得仏道時普為十方諸仏\n菩薩嘆其光明亦如今也　仏言我\n説無量寿仏光明威神巍巍殊妙昼夜\n一劫尚未能尽\n仏語阿難無量寿仏寿命長久不可勝\n計汝寧知乎仮使十方世界無量衆生\n皆得人身悉令成就声聞縁覚都共集\n会禅思一心竭其智力於百千万劫悉\n共推算計其寿命長遠之数不能窮尽\n知其限極｛抄出｝\n無量寿如来会言\n阿難以是義故無量寿仏復有異名謂\n無量光無辺光無著光無礙光光照王\n端厳光愛光喜光可観光不可思議光\n無等不可称量光映蔽日光映蔽月光\n掩奪日月光彼之光明清浄広大普令\n衆生身心悦楽復令一切余仏刹中天\n竜夜叉阿修羅等皆得歓悦｛已上｝\n無量清浄平等覚経｛帛延訳｝言\n速疾超便可到　安楽国之世界\n至無量光明土　供養於無数仏｛已上｝\n仏説諸仏阿弥陀三那三仏薩楼仏檀\n過度人道経｛友謙訳｝言\n仏言阿弥陀仏光明最尊第一無比諸\n仏光明皆所不及也八方上下無央数\n諸仏中有仏頂中光明照七丈有仏頂\n中光明照一里｛乃至｝　有仏頂中光明照\n二百万仏国　仏言諸八方上下無央\n数仏頂中光明所炎照皆如是也阿弥\n陀仏頂中光明所炎照千万仏国所以\n諸仏光明所照有近遠者何本其前\n世宿命求道為菩薩照所願功徳各自\n有大小至其然後作仏時各自得之是\n故令光明転不同等諸仏威神同等耳\n自在意所欲作為不予計阿弥陀仏光\n明所照最大諸仏光明皆所不能及也\n仏称誉阿弥陀仏光明極善阿弥陀仏\n光明極善善中明好其快無比絶殊無\n極也阿弥陀仏光明清潔無瑕穢無欠\n咸也阿弥陀仏光明殊好勝於日月\n之明百千億万倍諸仏光明中之極明\n也光明中之極好也光明中之極雄傑\n也光明中之快善也諸仏中之王也光\n明中之極尊也光明中之最明無極也\n炎照諸無数天下幽冥之処皆常大明\n諸有人民&M033115;飛蠕動之類莫不見阿弥\n陀仏光明也見者莫不慈心歓喜者世\n間諸有婬&M017271;瞋怒愚痴者見阿弥陀仏\n光明莫不作善也諸在泥梨&M020715;狩辟茘\n考掠勤苦之処見阿弥陀仏光明至皆\n休止不得復治死後莫不得解脱憂苦\n者也阿弥陀仏光明名聞八方上下\n無窮無極無央数諸仏国諸天人民莫\n不聞知聞知者莫不度脱也　仏言不\n独我称誉阿弥陀仏光明也八方上下\n無央数仏辟支仏菩薩阿羅漢所称誉\n皆如是　仏言其有人民善男子善女\n人聞阿弥陀仏声称誉光明朝暮常称\n誉其光好至心不断絶在心所願往生\n阿弥陀仏国｛已上｝\n不空羂索神変真言経言\n汝当生処是阿弥陀仏清浄報土蓮華\n化生常見諸仏証諸法忍寿命無量百\n千劫数直至阿耨多羅三藐三菩提不\n復退転我常祐護｛已上｝\n涅槃経言\n又解脱者名曰虚無虚無即是解脱解\n脱即是如来如来即是虚無非作所作\n｛乃至｝　真解脱者不生不滅是故解脱即\n是如来如来亦爾不生不滅不老不死\n不破不壊非有為法以是義故名曰如\n来入大涅槃｛乃至｝　又解脱者名無上上\n｛乃至｝　無上上者即真解脱真解脱者即\n是如来｛乃至｝　若得成於阿耨多羅三藐\n三菩提已無愛無疑無愛無疑即真解\n脱真解脱者即是如来｛乃至｝　如来者即\n是涅槃涅槃者即是無尽無尽者即是\n仏性仏性者即是決定決定者即是阿\n耨多羅三藐三菩提　迦葉菩薩白仏\n言世尊若涅槃仏性決定如来是一義\n名云何説言有三帰依　仏告迦葉\n善男子一切衆生怖畏生死故求三帰\n以三帰故則知仏性決定涅槃善男子\n有法名一義異有法名義倶異名一義\n異者仏常法常比丘僧常涅槃虚空皆\n亦是常是名名一義異名義倶異者仏\n名為覚法名不覚僧名和合涅槃名解\n脱虚空名非善亦名無礙是為名義倶\n異善男子三帰依者亦復如是｛略出｝\n又言\n光明者名不羸劣不羸劣者名曰如来\n又光明者名為智慧｛已上｝\n又言\n善男子一切有為皆是無常虚空無為\n是故為常仏性無為是故為常虚空者\n即是仏性仏性者即是如来如来者即\n是無為無為者即是常常者即是法法\n者即是僧僧即無為無為者即是常｛乃至｝\n善男子譬如従牛出乳従乳出酪従酪\n出生蘇従生蘇出熟蘇従熟蘇出醍醐\n醍醐最上若有服者衆病皆除所有諸\n薬悉入其中善男子仏亦如是従仏出\n十二部経従十二部経出修多羅従修\n多羅出方等経従方等経出般若波羅\n蜜従般若波羅蜜出大涅槃猶如醍醐\n言醍醐者喩於仏性仏性者即是如来\n善男子如是義故説言如来所有功徳\n無量無辺不可称計｛抄出｝\n又言\n善男子道有二種一者常二者無常菩\n薩之相亦有二種一者常二者無常涅\n槃亦爾外道道名為無常内道道者名\n之為常声聞縁覚所有菩提名為無常\n菩薩諸仏所有菩提名之為常外解脱\n者名為無常内解脱者名之為常善男\n子道与菩提及以涅槃悉名為常一切\n衆生常為無量煩悩所覆無慧眼故不\n能得見而諸衆生為欲見修戒定慧以\n修行故見道菩提及以涅槃是名菩薩\n得道菩提涅槃道之性相実不生滅以\n是義故不可投持｛乃至｝　道者雖無色像\n可見称量可知而実有用｛乃至｝　如衆生\n心雖非是色非長非短非麁非細非縛\n非解非見法而亦是有｛抄出｝\n又言\n善男子有大楽故名大涅槃涅槃無楽\n以四楽故名大涅槃何等為四　一者\n断諸楽故不断楽者則名為苦若有苦\n者不名大楽以断楽故則無有苦無苦\n無楽乃名大楽涅槃之性無苦無楽是\n故涅槃名為大楽以是義故名大涅槃\n復次善男子楽有二種一者凡夫二者\n諸仏凡夫之楽無常敗壊是故無楽諸\n仏常楽無有変易故名大楽復次善男\n子有三種受一者苦受二者楽受三者\n不苦不楽受不苦不楽是亦為苦涅槃\n雖同不苦不楽然名大楽以大楽故名\n大涅槃　二者大寂静故名為大楽涅\n槃之性是大寂静何以故遠離一切&M011211;\n鬧法故以大寂故名大涅槃　三者一\n切智故名為大楽非一切智不名大楽\n諸仏如来一切智故名為大楽以大楽\n故名大涅槃　四者身不壊故名為大\n楽身若可壊則不名楽如来之身金剛\n無壊非煩悩身無常之身故名大楽以\n大楽故名大涅槃｛已上｝\n又言\n不可称量不可思議故得名為大般涅\n槃以純浄故名大涅槃云何純浄浄有\n四種何等為四　一者二十五有名為\n不浄能永断故得名為浄浄即涅槃如\n是涅槃亦得名有而是涅槃実非是有\n諸仏如来随世俗故説涅槃有譬如世\n人非父言父非母言母実非父母而言\n父母涅槃亦爾随世俗故説言諸仏有\n大涅槃　二者業清浄故一切凡夫業\n不清浄故無涅槃諸仏如来業清浄故\n故名大浄以大浄故名大涅槃　三者\n身清浄故身若無常則名不浄如来身\n常故名大浄以大浄故名大涅槃　四\n者心清浄故心若有漏名曰不浄仏心\n無漏故名大浄以大浄故名大涅槃善\n男子是名善男子善女人｛抄出｝\n又言\n善男子諸仏如来煩悩不起是名涅槃\n所有智慧於法無礙是為如来如来非\n是凡夫声聞縁覚菩薩是名仏性如来\n身心智慧&M010174;満無量無辺阿僧祇土無\n所障礙是名虚空如来常住無有変易\n名曰実相以是義故如来実不畢竟涅\n槃是名菩薩｛已上｝\n又言\n迦葉菩薩言世尊仏性者常猶如虚空\n何故如来説言未来如来若言一闡提\n輩無善法者一闡提輩於其同学同師\n父母親族妻子豈当不生愛念心邪如\n其生者非是善乎　仏言善哉善哉善\n男子快発斯問仏性者猶如虚空非過\n去非未来非現在一切衆生有三種身\n所謂過去未来現在衆生未来具足荘\n厳清浄之身而得見仏性是故我言仏\n性未来善男子或為衆生或時説因為\n果或時説果為因是故経中説命為食\n見色名触未来身浄故説仏性　世尊\n如仏所説義如是者何故説言一切衆\n生悉有仏性　善男子衆生仏性雖現\n在無不可言無如虚空性雖無現在不\n得言無一切衆生雖復無常而是仏性\n常住無変是故我於此経中説衆生仏\n性非内非外猶如虚空非内非外如其\n虚空有内外者虚空不名為一為常亦\n不得言一切処有虚空雖復非内非外\n而諸衆生悉皆有之衆生仏性亦復如\n是如汝所言一闡提輩若有身業口業\n意業取業求業後業解業如是等業悉\n是邪業何以故不求因果故善男子如\n訶梨勒果根茎枝葉華実悉苦一闡提\n業亦復如是｛已上｝\n又言\n善男子如来具足知諸根力是故善解\n分別衆生上中下根能知是人転下作\n中能知是人転中作上能知是人\n転上作中能知是人転中作下是故当\n知衆生根性無有決定以無定故或断\n善根断已還生若諸衆生根性定者終\n不先断断已復生亦不応説一闡提輩\n堕於地獄寿命一劫善男子是故如来\n説一切法無有定相　迦葉菩薩白仏\n言世尊如来具足知諸根力定知善星\n当断善根以何因縁聴其出家　仏\n言善男子我於往昔初出家時吾弟難\n陀従弟阿難提婆達多子羅&M023523;羅如是\n等輩皆悉随我出家修道我若不聴善\n星出家其人次当得紹王位其力自在\n当壊仏法以是因縁我便聴其出家修\n道善男子善星比丘若不出家亦断善\n根於無量世都無利益今出家已雖断\n善根能受持戒供養恭敬耆旧長宿有\n徳之人修習初禅乃至四禅是名善因\n如是善因能生善法善法既生能修習\n道既修習道当得阿耨多羅三藐三菩\n提是故我聴善星出家善男子若我不\n聴善星比丘出家受戒則不得称我為\n如来具足十力｛乃至｝　善男子如来善知\n衆生如是上中下根是故称仏具知根\n力\n迦葉菩薩白仏言世尊如来具足是\n知根力是故能知一切衆生上中下根\n利鈍差別随人随意随時故名如来知\n諸根力｛乃至｝　或有説言犯四重禁作五\n逆罪一闡提等皆有仏性｛乃至｝　如来世\n尊為国土故為時節故為他語故為人\n故為衆根故於一法中作二種説於一\n名法説無量名於一義中説無量名於\n無量義説無量名　云何一名説無量\n名猶如涅槃亦名涅槃亦名無生亦名\n無出亦名無作亦名無為亦名帰依亦\n名窟宅亦名解脱亦名光明亦名灯明\n亦名彼岸亦名無畏亦名無退亦名安\n処亦名寂静亦名無相亦名無二亦名\n一行亦名清涼亦名無闇亦名無礙亦\n名無静亦名無濁亦名広大亦名甘露\n亦名吉祥是名一名作無量名　云何\n一義説無量名猶如帝釈｛乃至｝　云何於\n無量義説無量名如仏如来名為如来\n義異名異亦名阿羅呵義異名異亦名\n三藐三仏陀義異名異亦名船師亦名\n導師亦名正覚亦名明行足亦名大師\n子王亦名沙門亦名婆羅門亦名寂静\n亦名施主亦名到彼岸亦名大医王亦\n名大象王亦名大竜王亦名施眼亦名\n大力士亦名大無畏亦名宝聚亦名商\n主亦名得解脱亦名大丈夫亦名天人\n師亦名大分陀利亦名独無等侶亦名\n大福田亦名大智海亦名無相亦名具\n足八智如是一切義異名異善男子是\n名無量義中説無量名　復有一義説\n無量名所謂如陰亦名為陰亦名顛倒\n亦名為諦亦名為四念処亦名四食亦\n名四識住処亦名為有亦名為道亦名\n為時亦名為衆生亦名為世亦名第一\n義亦名三修謂身戒心亦名因果亦名\n煩悩亦名解脱亦名十二因縁亦名声\n聞辟支仏仏亦名地獄餓鬼畜生人天\n亦名過去現在未来是名一義説無量\n名　善男子如来世尊為衆生故広中\n説略略中説広第一義諦説為世諦説\n世諦法為第一義諦｛略出｝\n又言\n迦葉復言世尊第一義諦亦名為道亦\n名菩提亦名涅槃｛乃至｝\n又言\n善男子我以経中説如来身凡有二種\n一者生身二者法身　言生身者即是\n方便応化之身如是身者可得言是生\n老病死長短黒白是此是彼是学無学\n我諸弟子聞是説已不解我意唱言如\n来定説仏身是有為法　法身即是常\n楽我浄永離一切生老病死非白非黒\n非長非短非此非彼非学非無学若仏\n出世及不出世常不動無有変易善男\n子我諸弟子聞是説已不解我意唱言\n如来定説仏身是無為法\n又言\n如我所説十二部経或随自意説或随\n他意説或随自他意説｛乃至｝　善男子如\n我所説十住菩薩少見仏性是名随他\n意説何以故名少見十住菩薩得首楞\n厳等三昧三千法門是故声聞自知当\n得阿耨多羅三藐三菩提不見一切衆\n生定得阿耨多羅三藐三菩提是故我\n説十住菩薩少分見仏性善男子常宣\n説一切衆生悉有仏性是名随自意説\n一切衆生不断不滅乃至得阿耨多羅\n三藐三菩提是名随自意説一切衆生\n悉有仏性煩悩覆故不能得見我説如\n是汝説亦爾是名随自他意説善男子\n如来或時為一法故説無量法｛抄出｝\n又言\n一切覚者名為仏性十住菩薩不得名\n為一切覚故是故雖見而不明了善男\n子見有二種一者眼見二者聞見諸仏\n世尊眼見仏性如於掌中観阿摩勒菓\n十住菩薩聞見仏性故不了了十住菩\n薩唯能自知定得阿耨多羅三藐三菩\n提而不能知一切衆生悉有仏性善男\n子復有眼見諸仏如来十住菩薩眼見\n仏性復有聞見一切衆生乃至九地聞\n見仏性菩薩若聞一切衆生悉有仏性\n心不生信不名聞見｛乃至｝　師子吼菩薩\n摩訶薩言世尊一切衆生不能得知如\n来心相当云何観而得知邪　善男子\n一切衆生実不能知如来心相若欲観\n察而得知者有二因縁一者眼見二者\n聞見若見如来所有身業当知是則為\n如来也是名眼見若観如来所有口業\n当知是則為如来也是名聞見若見色\n貌一切衆生無与等者当知是則為如\n来也是名眼見若聞音声微妙最勝不\n同衆生所有音声当知是則為如来也\n是名聞見若見如来所作神通為為衆\n生為為利養若為衆生不為利養当知\n是則為如来也是名眼見若観如来以\n他心智観衆生時為利養説為衆生説\n若為衆生不為利養当知是則為如来\n也是名聞見｛略出｝\n浄土論曰\n世尊我一心　帰命尽十方\n無礙光如来　願生安楽国\n観彼世界相　勝過三界道\n究竟如虚空　広大無辺際｛已上｝\n註論曰\n荘厳清浄功徳成就者偈言\n観彼世界相　勝過三界道\n故此云何不思議有凡夫人煩悩成就\n亦得生彼浄土三界繋業畢竟不牽則\n是不断煩悩得涅槃分焉可思議\n又云\n正道大慈悲　出世善根生\n此二句名荘厳性功徳成就｛乃至｝　性是\n本義言此浄土随順法性不乖法本\n事同華厳経宝王如来性起義　又言\n積習成性指法蔵菩薩集諸波羅蜜積\n習所成　亦言性者是聖種性序法蔵\n菩薩於世自在王仏所悟無生忍爾時\n位名聖種性於是性中発四十八大願\n修起此土即曰安楽浄土是彼因所得\n果中説因故名為性　又言性者是必\n然義不改義如海性一味衆流入者必\n為一味海味不随彼改也又如人身性\n不浄故種種妙好色香美味入身皆為\n不浄安楽浄土諸往生者無不浄色無\n不浄心畢竟皆得清浄平等無為法身\n以安楽国土清浄性成就故　正道\n大道大慈悲出世善根生者平等大道\n也平等道所以名為正道者平等是諸\n法体相以諸法平等故発心等発心等\n故道等道等故大慈悲等大慈悲是仏\n道正因故言正道大慈悲慈悲有三縁\n一者衆生縁是小悲二者有縁是中悲\n三者無縁是大悲大悲即是出世善也\n安楽浄土従此大悲生故故謂此大\n悲為浄土之根故曰出世善根生\n又云\n問曰尋法蔵菩薩本願力及龍樹菩薩\n所讃皆似以彼国声聞衆多為奇此\n有何義　答曰声聞以実際為証計不\n応更能生仏道根芽而仏以本願不可\n思議神力摂令生彼必当復以神力生\n其無上道心譬如鴆鳥入水魚蚌咸死\n犀牛触之死者皆活如此不応生而\n生所以可奇然五不思議中仏法最不\n可思議仏能使声聞復生無上道心真\n不可思議之至也\n又云\n不可思議力者総指彼仏国土十七種\n荘厳功徳力不可得思議也\n諸経説言　有五種不可思議一者衆\n生多少不可思議二者業力不可思議\n三者竜力不可思議四者禅定力不可\n思議五者仏法力不可思議此中仏土\n不可思議有二種力一者業力謂法蔵\n菩薩出世善根大願業力所成二者正\n覚阿弥陀法王善住持力所摂\n又云\n示現自利利他者　略説彼阿弥陀仏\n国土十七種荘厳功徳成就示現如来\n自身利益大功徳力成就利益他功徳\n成就故言略者彰彼浄土功徳無量\n非唯十七種也夫須弥之入芥子毛孔\n之納大海豈山海之神乎毛芥之力乎\n能神者神之耳\n又云\n何者荘厳不虚作住持功徳成就偈言\n観仏本願力　遇無空過者\n能令速満足　功徳大宝海\n故　不虚作住持功徳成就者蓋是阿\n弥陀如来本願力也｛乃至｝　所言不虚作\n住持者依本法蔵菩薩四十八願今日\n阿弥陀如来自在神力願以成力力以\n就願願不徒然力不虚設力願相府畢\n竟不差故曰成就｛抄出｝\n讃阿弥陀仏偈曰　［曇鸞和尚造］\n南無阿弥陀仏　｛釈名無量寿傍経奉賛亦曰安養｝\n成仏已来歴十劫　寿命方将無有量\n法身光輪&M010174;法界　照世盲冥故頂礼\n智慧光明不可量　故仏又号無量光\n有量諸相蒙光暁　是故稽首真実明\n解脱光輪無限斉　故仏又号無辺光\n蒙光触者離有無　是故稽首平等覚\n光雲無礙如虚空　故仏又号無礙光\n一切有礙蒙光沢　是故頂礼難思議\n清浄光明無有対　故仏又号無対光\n遇斯光者業繋除　是故稽首畢竟依\n仏光照耀最第一　故仏又号光炎王\n三塗黒闇蒙光啓　是故頂礼大応供\n道光明朗色超絶　故仏又号清浄光\n一蒙光照罪垢除　皆得解脱故頂礼\n慈光遐被施安楽　故仏又号歓喜光\n光所至処得法喜　稽首頂礼大安慰\n仏光能破無明闇　故仏又号智慧光\n一切諸仏三乗衆　咸共嘆誉故稽首\n光明一切時普照　故仏又号不断光\n聞光力故心不断　皆得往生故頂礼\n其光除仏莫能惻　故仏又号難思光\n十方諸仏嘆往生　称其功徳故稽首\n神光離相不可名　故仏又号無称光\n因光成仏光赫然　諸仏所嘆故頂礼\n光明照曜過日月　故仏号超日月光\n釈迦仏嘆尚不尽　故我稽首無等等｛乃至｝\n本師龍樹摩訶薩　誕形像始理頽綱\n関閉邪扇開正轍　是閻浮提一切眼\n伏承尊語歓喜地　帰阿弥陀生安楽\n我従無始循三界　為虚妄輪所回転\n一念一時所造業　足繋六道滞三塗\n唯願慈光護念我　令我不失菩提心\n我讃仏恵功徳音　願聞十方諸有縁\n欲得往生安楽者　普皆如意無障礙\n所有功徳若大小　回施一切共往生\n南無不可思議光　一心帰命稽首礼\n十方三世無量慧　同乗一如号正覚\n二智円満道平等　摂化随縁故若干\n我帰阿弥陀浄土　即是帰命諸仏国\n我以一心賛一仏　願&M010174;十方無礙人\n如是十方無量仏　咸各至心頭面礼\n｛已上抄出｝\n光明寺和尚云\n問曰弥陀浄国為当是報是化也\n答曰是報非化云何得知　如大乗同\n性経説　西方安楽阿弥陀仏是報仏\n報土　　又無量寿経云　法蔵比丘\n在世饒王仏所行菩薩道時発四十八\n願一一願言　若我得仏十方衆生称\n我名号願生我国下至十念若不生者\n不取正覚今既成仏即是酬因之身也\n又観経中上輩三人臨命終時皆言阿\n弥陀仏及与化仏来迎此人然報身兼\n化共来授手故名為与以此文証故知\n是報　然報応二身者眼目之異名前\n翻報作応後翻応作報凡言報者因行\n不虚定招来果以果応因故名為報又\n三大僧祇所修万行必定応得菩提今\n既道成即是応身斯乃過現諸仏弁立\n三身除斯已外更無別体縦使無窮八\n相名号塵沙剋体而論衆帰化摂今彼\n弥陀現是報也\n問曰既言報者報身常住永無生滅何\n故　　観音授記経説　阿弥陀仏亦\n有入涅槃時此之一義若為通釈\n答曰入不入義者唯是諸仏境界尚非\n三乗浅智所&M041467;豈況小凡輒能知也雖\n然必欲知者敢引仏経以為明証何者\n如大品経涅槃非化品中説云　仏告\n須菩提於汝意云何若有化人作化人\n是化頗有実事不空者不須菩提言不\n也世尊　仏告須菩提色即是化受想\n行識即是化乃至一切種智即是化　\n須菩提白仏言世尊若世間法是化出\n世間法亦是化所謂四念処四正勤四\n如意足五根五力七覚分八聖道分三\n解脱門仏十力四無所畏四無礙智十\n八不共法并諸法果及賢聖人所謂須\n陀&M017421;斯陀含阿那含阿羅漢辟支仏菩\n薩摩訶薩諸仏世尊是法亦是化不　\n仏告須菩提一切法皆是化於是法中\n有声聞法変化有辟支仏法変化有菩\n薩法変化有諸仏法変化有煩悩法変\n化有業因縁法変化以是因縁故須菩\n提一切法皆是化須菩提白仏言世\n尊是諸煩悩断所謂須陀&M017421;果斯陀含\n果阿那含果阿羅漢果辟支仏道断諸\n煩悩習皆是変化不　仏告須菩提若\n有法生滅相者皆是変化　須菩提言\n世尊何等法非変化　仏言若法無生\n無滅是非変化　須菩提言何等是不\n生不滅非変化　仏言無誑相涅槃是\n法非変化　世尊如仏自説諸法平等\n非声聞作非辟支仏作非諸菩薩摩訶\n薩作非諸仏作有仏無仏諸法性常空\n性空即是涅槃云何涅槃一法非如化　\n仏告須菩提如是如是諸法平等非声\n聞所作乃至性空即是涅槃若新発意\n菩薩聞是一切法皆畢竟性空乃至涅\n槃亦皆如化者心則驚怖為是新発意\n菩薩故分別生滅者如化不生不滅者\n不如化邪　今既以斯聖教験知弥陀\n定是報也縦使後入涅槃其義無妨諸\n有智者応知\n問曰彼仏及土既言報者報法高妙小\n聖難階垢障凡夫云何得入　答曰若\n論衆生垢障実難忻趣正由託仏願以\n作強縁致使五乗斉入\n又云\n従我今楽生弥陀已下正明夫人別選\n所求此明弥陀本国四十八願願願皆\n発増上勝因依因起於勝行依行感於\n勝果依果感成勝報依報感成極楽依\n楽顕通悲化依於悲化顕開智慧之門\n然悲心無尽智亦無窮悲智双行即広\n開甘露因茲法潤普摂群生也諸余経\n典勧処弥多衆聖斉心皆同指讃有此\n因縁致使如来蜜遣夫人別選也\n又云\n西方寂静無為楽　畢竟逍遥離有無\n大悲薫心遊法界　分身利物等無殊\n帰去来　魔郷不可停\n曠劫来流転　六道尽皆逕\n到処無余楽　唯聞生死声\n畢此生平後　入彼涅槃城\n又云\n極楽無為涅槃界　随縁雑善恐難生\n故使如来選要法　教念弥陀専復専\n又云\n従仏逍遥帰自然　自然即是弥陀国\n無漏無生還即真　行来進止常随仏\n証得無為法性身\n又云\n弥陀妙果号曰無上涅槃｛已上抄出｝\n憬興師云\n無量光仏｛非算数故｝無辺光仏｛無縁不照故｝無礙光\n仏｛無有人法而能障故｝無対光仏｛非諸菩薩之所及故｝光炎王\n仏｛光明自在更無為上故｝清浄光仏｛従無貪善根而現故亦除衆生貪濁之\n心也無貪濁之心故云清浄｝歓喜光仏｛従無瞋善根而生故能除衆生瞋恚盛心\n故｝智慧光仏｛従無痴善根心起復除衆生無明品心故｝不断光仏\n｛仏之常光恒為照益故｝難思光仏｛非諸二乗所惻度故｝無称光仏\n｛亦非余乗等所堪説故｝超日月光仏｛日応恒照不周娑婆一耀之光故｝\n皆是蒙光触身者身心柔軟願之所致\n也｛已上抄要｝\n　爾者如来真説宗師釈義明知顕安\n　養浄刹真報土惑染衆生於此不\n　能見性所覆煩悩故　　経言　我\n　説十住菩薩少分見仏性故知到安\n　楽仏国即必顕仏性由本願力回向\n　故　　亦経言　衆生未来具足荘\n　厳清浄之身而得見仏性\n起信論曰\n若知雖説無有能説可説亦無能念可\n念名為随順若離於念名為得入　得\n入者真如三昧也況乎無念之位在於\n妙覚蓋以了心初生之相也而言知初\n相者所謂無念非菩薩十地所知而今\n之人尚未階十信即不依馬鳴大士従\n説入無説従念入於無念｛略抄｝\n　夫按報者由如来願海酬報果成土\n　故曰報也　然就願海有真有仮是\n　以復就仏土有真有仮由選択本願\n　之正因成就真仏土　言真仏者　\n　大経言無辺光仏無礙光仏　　又\n　言諸仏中之王也光明中之極尊也｛已上｝\n　論曰帰命尽十方無礙光如来也\n　言真土者　　大経言無量光明土\n　或言諸智土｛已上｝　　論曰究竟如虚\n　空　広大無辺際也　言往生者　\n　大経言皆受自然虚無之身無極之\n　体｛已上｝　　論曰如来浄華衆正覚華\n　化生　　又云同一念仏無別道故｛已上｝\n　又云難思議往生是也　仮之仏土\n　者在下応知既以真仮皆是酬報大\n　悲願海故知報仏土也良仮仏土\n　業因千差土復応千差是名方便化\n　身化土　由不知真仮迷失如来広\n　大恩徳因茲今顕真仏真土斯乃真\n　宗之正意也経家論家之正説浄土\n　宗師之解義仰可敬信特可奉持也\n　可知\n顕浄土真仏土文類　五"
    },
    {
      "id": "化身土文類六（本）",
      "title": "化身土文類六（本）",
      "content": "［無量寿仏観経之意］\n　　至心発願之願　｛邪定聚機　双樹林下往生｝\n　　［阿弥陀経之意也］\n　　至心回向之願　｛不定聚機　難思往生｝\n顕浄土方便化身土文類　六\n　　　愚禿釈親鸞集\n　謹顕化身土者仏者如無量寿仏観\n　経説真身観仏是也　土者観経浄\n　土是也復如菩薩処胎経等説即懈\n　慢界是也　亦如大無量寿経説即\n　疑城胎宮是也\n　然濁世群萌穢悪含識乃出九十五\n　種之邪道雖入半満権実之法門真\n　者甚以難実者甚以希偽者甚以多\n　虚者甚以滋是以釈迦牟尼仏顕説\n　福徳蔵誘引群生海阿弥陀如来本\n　発誓願普化諸有海　既而有悲願\n　名修諸功徳之願復名臨終現前之\n　願復名現前導生之願復名来迎引\n　接之願亦可名至心発願之願也\n是以　大経願言\n設我得仏十方衆生発菩提心修諸功\n徳至心発願欲生我国臨寿終時仮令\n不与大衆囲遶現其人前者不取正覚\n悲華経大施品言\n願我成阿耨多羅三藐三菩提已其余\n無量無辺阿僧祇諸仏世界所有衆生\n若発阿耨多羅三藐三菩提心修諸善\n根欲生我界者臨終之時我当与大衆\n囲繞現其人前其人見我即於我前得\n心歓喜以見我故離諸障&M041289;即便捨身\n来生我界｛已上｝\n　此願成就文者即三輩文是也観経\n　定散九品之文是也\n又大経言\n又無量寿仏其道場樹高四百万里其\n本周囲五十由旬枝葉四布二十万里\n一切衆宝自然合成以月光摩尼持海\n輪宝衆宝之王而荘厳之｛乃至｝　阿難若\n彼国人天見此樹者得三法忍一者音\n響忍二者柔順忍三者無生法忍此皆\n無量寿仏威神力故本願力故満足願\n故明了願故堅固願故究竟願故｛乃至｝　\n又講堂精舎宮殿楼観皆七宝荘厳自\n然化成復以真珠明月摩尼衆宝以為\n交露覆蓋其上内外左右有諸浴池十\n由旬或二十三十乃至百千由旬縦広\n深浅各皆一等八功徳水湛然盈満清\n浄香潔味如甘露\n又言\n其胎生者所処宮殿或百由旬或五百\n由旬各於其中受諸快楽如&M010305;利天上\n亦皆自然　爾時慈氏菩薩白仏言世\n尊何因何縁彼国人民胎生化生　仏\n告慈氏若有衆生以疑惑心修諸功徳\n願生彼国不了仏智不思議智不可称\n智大乗広智無等無倫最上勝智於此\n諸智疑惑不信然猶信罪福修習善本\n願生其国此諸衆生生彼宮殿寿五百\n歳常不見仏不聞経法不見菩薩声聞\n聖衆是故彼国土謂之胎生｛乃至｝　弥勒\n当知彼化生者智慧勝故其胎生者皆\n無智慧｛乃至｝　仏告弥勒譬如転輪聖王\n有七宝牢獄種種荘厳張設牀帳懸\n諸&M027888;幡若諸小王子得罪於王輒内彼\n獄中繋以金鎖｛乃至｝　仏告弥勒此諸衆\n生亦復如是以疑惑仏智故生彼胎宮\n｛乃至｝　若此衆生識其本罪深自悔責求\n離彼処｛乃至｝　弥勒当知其有菩薩生疑\n惑者為失大利｛已上抄出｝\n如来会言\n仏告弥勒若有衆生随於疑悔積集善\n根希求仏智普&M010174;智不思議智無等智\n威徳智広大智於自善根不能生信以\n此因縁於五百歳住宮殿中｛乃至｝　阿逸\n多汝観殊勝智者彼因広慧力故受彼\n化生於導華中結跏趺座汝観下劣之\n輩｛乃至｝　不能修習諸功徳故無因奉事\n無量寿仏是諸人等皆為昔縁疑悔所\n致｛乃至｝　仏告弥勒如是如是若有随於\n疑悔種諸善根希求仏智乃至広大智\n於自善根不能生信由聞仏名起信心\n故雖生彼国於蓮華中不得出現彼等\n衆生処華胎中猶如園苑宮殿之想｛抄要｝\n大経言\n諸少行菩薩及修習少功徳者不可称\n計皆当往生\n又言\n況余菩薩由少善根生彼国者不可称\n計｛已上｝\n光明寺釈云\n含華未出或生辺界或堕宮胎｛已上｝\n憬興師云\n由疑仏智雖生彼国而在辺地不被聖\n化事若胎生宜之重捨｛已上｝\n首楞厳院要集引感禅師釈云\n問　菩薩処胎経第二説　西方去此\n閻浮提十二億那由他有懈界｛乃至｝　発\n意衆生欲生阿弥陀仏国者皆深着懈\n慢国土不能前進生阿弥陀仏国億千\n万衆時有一人能生阿弥陀仏国云云\n以此経准難可得生　答　群疑論引\n善導和尚前文而釈此難又自助成云\n此経下文言何以故皆由懈慢執心不\n牢固是知雑修之者為執心不牢之人\n故生懈慢国也若不雑修専行此業此\n即執心牢固定生極楽国｛乃至｝　又報浄\n土生者極少化浄土中生者不少故経\n別説実不相違也｛已上略抄｝\n　爾者夫按楞厳和尚解義念仏証拠\n　門中第十八願者顕開別願中之\n　別願観経定散諸機者勧励極重\n　悪人唯称弥陀也濁世道俗善自思\n　量己能也応知\n　問大本三心与観経三心一異云何\n　答依釈家之意按無量寿仏観経者\n　有顕彰隠蜜義　言顕者即顕定散\n　諸善開三輩三心然二善三福非報\n　土真因諸機三心自利各別而非利\n　他一心如来異方便忻慕浄土善根\n　是此経之意即是顕義也　言彰者\n　彰如来弘願演暢利他通入一心縁\n　達多闍世悪逆彰釈迦微笑素懐因\n　韋提別選正意開闡弥陀大悲本願\n　斯乃此経隠彰義也\n　是以経言教我観於清浄業処言清\n　浄業処者則是本願成就報土也\n　言教我思惟者即方便也　言教我\n　正受者即金剛真心也　言諦観彼\n　国浄業成者応観知本願成就尽十\n　方無礙光如来也言広説衆譬則十\n　三観是也　言汝是凡夫心想羸劣\n　則是彰為悪人往生機也　言諸仏\n　如来有異方便則是定散諸善顕為\n　方便之教也　言以仏力故見彼国\n　土斯乃顕他力之意也　言若仏滅\n　後諸衆生等即是未来衆生顕為往\n　生正機也　言若有合者名為麁想\n　是顕定観難成也　言於現身中得\n　念仏三昧即是顕定観成就之益以\n　獲念仏三昧為観益即以観門為方\n　便之教也　言発三種心即便往生\n　又言復有三種衆生当得往生依此\n　等文就三輩有三種三心復有二種\n　往生\n　良知此乃此経有顕彰隠蜜之義　\n　二経三心将談一異応善思量也大\n　経観経依顕義異依彰義一也可知\n爾者光明寺和尚云\n然娑婆化主因其請故即広開浄土之\n要門安楽能人顕彰別意之弘願其要\n門者即此観経定散二門是也定即息\n慮以凝心散即廃悪以修善回此二行\n求願往生也言弘願者如大経説\n又云\n今此観経即以観仏三昧為宗亦以念\n仏三昧為宗一心回願往生浄土為体\n言教之大少者　問曰此経二蔵之中\n何蔵摂二教之中何教収　答曰今此\n観経菩薩蔵収頓教摂\n又云\n又言如是者即此指法定散両門也是\n即定辞機行必益此明如来所説言無\n錯謬故名如是　又言如者如衆生意\n也随心所楽仏即度之機教相応復称\n為是故言如是　又言如是者欲明如\n来所説説漸如漸説頓如頓説相如相\n説空如空説人法如人法説天法如天\n法説小如小説大如大説凡如凡説聖\n如聖説因如因説果如果説苦如苦説\n楽如楽説遠如遠説近如近説同如同\n説別如別説浄如浄説穢如穢説一切\n法千差万別如来観知歴歴了然随心\n起行各益不同業果法然衆無錯失又\n称為是故言如是\n又云\n従欲生彼国者下至名為浄業已来正\n明勧修三福之行此明一切衆生機有\n二種一者定二者散若依定行即摂生\n不尽是以如来方便顕開三福以応散\n動根機\n又云\n又真実有二種一者自利真実二者利\n他真実　言自利真実者復有二種　\n一者真実心中制作自他諸悪及穢国\n等行住座臥想同一切菩薩制捨諸悪\n我亦如是也　二者真実心中懃修自\n他凡聖等善　真実心中口業讃嘆彼\n阿弥陀仏及依正二報又真実心中口\n業毀厭三界六道等自他依正二報苦\n悪之事亦讃嘆一切衆生三業所為善\n若非善業者敬而遠之亦不随喜也又\n真実心中身業合掌礼敬四事等供養\n彼阿弥陀仏及依正二報又真実心中\n身業軽慢厭捨此生死三界等自他依\n正二報又真実心中意業思想観察憶\n念彼阿弥陀仏及依正二報如現目前\n又真実心中意業軽賤厭捨此生死三\n界等自他依正二報｛乃至｝\n又決定深信釈迦仏説此観経三福九\n品定散二善証賛彼仏依正二報使人\n忻慕｛乃至｝　又深心深信者決定建立自\n心順教修行永除疑錯不為一切別解\n別行異学異見異執之所退失傾動也\n｛乃至｝　次就行立信者然行有二種一者\n正行二者雑行言正行者専依往生経\n行行者是名正行何者是也一心専読\n誦此観経弥陀経無量寿経等一心専\n注思想観察憶念彼国二報荘厳若礼\n即一心専礼彼仏若口称即一心専称\n彼仏若讃嘆供養即一心専讃嘆供養\n是名為正又就此正中復有二種一者\n一心専念弥陀名号行住座臥不問時\n節久近念念不捨者是名正定之業順\n彼仏願故若依礼誦等即名為助業除\n此正助二行已外自余諸善悉名雑行\n若修前正助二行心常親近憶念不断\n名為無間也若行後雑行即心常間断\n雖可回向得生衆名疎雑之行也故名\n深心\n三者回向発願心言回向発願心者過\n去及以今生身口意業所修世出世善\n根及随喜他一切凡聖身口意業所修\n世出世善根以此自他所修善根悉皆\n真実深信心中回向願生彼国故名回\n向発願心也\n又云\n定善示観縁\n又云\n散善顕行縁\n又云\n浄土之要難逢［文］｛抄出｝\n又云\n如観経説　先具三心必得往生何等\n為三　一者至誠心所謂身業礼拝彼\n仏口業讃嘆称揚彼仏意業専念観察\n彼仏凡起三業必須真実故名至誠心\n｛乃至｝　三者回向発願心所作一切善根\n悉皆回願往生故名回向発願心具此\n三心必得生也若少一心即不得生如\n観経具説応知｛乃至｝\n又菩薩已勉生死所作善法回求仏果\n即是自利教化衆生尽未来際即是利\n他然今時衆生悉為煩悩繋縛未勉悪\n道生死等苦随縁起行一切善根具速\n回願往生阿弥陀仏国到彼国已更無\n所畏如上四修自然任運自利利他無\n不具足応知\n又云\n若欲捨専修雑業者百時希得一二千\n時希得五三何以故乃由雑縁乱動失\n正念故与仏本願不相応故与教相違\n故不順仏語故係念不相続故憶想間\n断故回願不慇重真実故貪瞋諸見煩\n悩来間断故無有慙愧懺悔心故懺悔\n有三品｛乃至｝\n上中下上品懺悔者身毛孔中血流眼\n中血出者名上品懺悔中品懺悔者&M010174;\n身熱汗従毛孔出眼中血流者名中品\n懺悔下品懺悔者&M010174;身徹熱眼中涙出\n者名下品懺悔此等三品雖有差別是\n久種解脱分善根人致使今生敬法重\n人不惜身命乃至小罪若懺即能徹\n心髓能如此懺者不問久近所有重障\n皆頓滅尽若不如此縦使日夜十二時\n急走終是無益差不作者応知雖不\n能流涙流血等但能真心徹到者即与\n上同｛已上｝\n又云\n総不論照摂余雑業行者\n又云\n如来出現於五濁　随宜方便化群萌\n或説多聞而得度　或説少解証三明\n或教福恵双除障　或教禅念座思量\n種種法門皆解脱\n又云\n万劫修功実難続　一時煩悩百千間\n若待娑婆証法忍　六道恒沙劫未期\n門門不同名漸教　万劫苦行証無生\n畢命為期専念仏　須臾命断仏迎将\n一食之時尚有間　如何万劫不貪瞋\n貪瞋障受人天路　三悪四趣内安身｛抄要｝\n又云\n定散倶回入宝国　即是如来異方便\n韋提即是女人相　貪瞋具足凡夫位｛已上｝\n論註曰\n有二種功徳相一者従有漏心生不順\n法性所謂凡夫人天諸善人天果報若\n因若果皆是顛倒皆是虚偽故名不実\n功徳｛已上｝\n安楽集云　引大集経月蔵分言　我\n末法時中億億衆生起行修道未有一\n人得者当今末法是五濁悪世唯有浄\n土一門可通入路\n又云\n未満一万劫已来恒未勉火宅顛倒墜\n堕故各用功至重獲報偽也｛已上｝\n　然今拠大本超発真実方便之願亦\n　観経顕彰方便真実之教小本唯開\n　真門無方便之善是以三経真実選\n　択本願為宗也復三経方便即是修\n　諸善根為要也\n　依此按方便之願有仮有真亦有行\n　有信願者即是臨終現前之願也行\n　者即是修諸功徳之善也信者即是\n　至心発願欲生之心也　依此願之\n　行信顕開浄土之要門方便権仮従\n　此要門出正助雑三行就此正助中\n　有専修有雑修就機有二種一者定\n　機二者散機也又有二種三心亦有\n　二種往生二種三心者一者定三心\n　二者散三心定散心者即自利各別\n　心也二種往生者一者即往生二者\n　便往生便往生者即是胎生辺地双\n　樹林下往生也即往生者即是報土\n　化生也　亦此経有真実斯乃開金\n　剛真心欲顕摂取不捨然者濁世能\n　化釈迦善逝宣説至心信楽之願心\n　報土真因信楽為正故也是以大経\n　言信楽如来誓願疑蓋無雑故言信\n　也観経説深心対諸機浅信故言深\n　也小本言一心二行無雑故言一也\n　復就一心有深有浅深者利他真実\n　之心是也浅者定散自利之心是也\n　依宗師意云依心起於勝行門余八\n　万四千漸頓則各称所宜随縁者則\n　皆蒙解脱　然常没凡愚定心難修\n　息慮凝心故散心難行廃悪修善\n　故是以立相住心尚難成故言　縦\n　尽千年寿法眼未曾開　何況無相\n　離念誠難獲故言　如来懸知末代\n　罪濁凡夫立相住心尚不能得何況\n　離相而求事者如似無術通人居空\n　立舎也　言門余者門者即八万四\n　千仮門也余者則本願一乗海也\n　凡就一代教於此界中入聖得果名\n　聖道門云難行道就此門中有大小\n　漸頓一乗二乗三乗権実顕蜜竪出\n　竪超則是自力利他教化地方便権\n　門之道路也　於安養浄刹入聖証\n　果名浄土門云易行道就此門中有\n　横出横超仮真漸頓助正雑行雑修\n　専修也　正者五種正行也助者除\n　名号已外五種是也雑行者除正助\n　已外悉名雑行此乃横出漸教定散\n　三福三輩九品自力仮門也　横超\n　者憶念本願離自力之心是名横超\n　他力也斯即専中之専頓中之頓真\n　中之真乗中之一乗斯乃真宗也已\n　顕真実行之中畢\n　夫雑行雑修其言一而其意惟異於\n　雑之言摂入万行対五正行有五種\n　雑行雑言人天菩薩等解行雑故曰\n　雑自本非往生因種廻心回向之善\n　故曰浄土之雑行也復就雑行有専\n　行有専心復有雑行有雑心専行者\n　専修一善故曰専行専心者専回向\n　故曰専心雑行雑心者諸善兼行故\n　曰雑行定散心雑故曰雑心也亦就\n　正助有専修有雑修就此雑修有専\n　心有雑心就専修有二種一者唯称\n　仏名二者有五専就此行業有専心\n　有雑心五専者一専礼二専読三専\n　観四専称五専讃嘆是名五専修専\n　修其言一而其意惟異即是定専修\n　復散専修也専心者専五正行而無\n　二心故曰専心即是定専心復是散\n　専心也雑修者助正兼行故曰雑修\n　雑心者定散心雑故曰雑心也応知\n　凡於浄土一切諸行綽和尚云万行\n　道和尚称雑行感禅師云諸行信和\n　尚依感師空聖人依導和尚也　拠\n　経家披師釈雑行之中雑行雑心雑\n　行専心専行雑心亦正行之中専修\n　専心専修雑心雑修雑心此皆辺地\n　胎宮懈慢界業因故雖生極楽不見\n　三宝仏心光明不照摂余雑業行者\n　也仮令之誓願良有由哉仮門之教\n　忻慕之釈是弥明也\n　二経之三心依顕之義異也依彰之\n　義一也　三心一異之義答竟\n　又問大本観経三心与小本一心一\n　異云何\n　答今就方便真門誓願有行有信亦\n　有真実有方便願者即植諸徳本之\n　願是也行者此有二種一者善本二\n　者徳本也信者即至心回向欲生之\n　心是也｛二十願也｝就機有定有散往生者\n　此難思往生是也仏者即化身土者\n　即疑城胎宮是也　准知観経此経\n　亦応有顕彰隠蜜之義　言顕者経\n　家嫌貶一切諸行少善開示善本徳\n　本真門励自利一心勧難思往生　\n　是以経説多善根多功徳多福徳因\n　縁釈云九品倶回得不退　或云無\n　過念仏往西方三念五念仏来迎　\n　此是此経示顕義也此乃真門中之\n　方便也　言彰者彰真実難信之法\n　斯乃光闡不可思議願海欲令帰無\n　礙大信心海良勧既恒沙勧信亦恒\n　沙信故言甚難也　釈云直為弥陀\n　弘誓重致使凡夫念即生　斯是開\n　隠彰義也　経言執持　亦言一心\n　執言彰心堅牢而不移転也持言名\n　不散不失也一之言者名無二之言\n　也心之言者名真実也斯経大乗修\n　多羅中之無問自説経也爾者如来\n　所以興出於世恒沙諸仏証護正意\n　唯在斯也是以四依弘経大士三朝\n　浄土宗師開真宗念仏導濁世邪偽\n　三経大綱雖有顕彰隠蜜之義彰信\n　心為能入故経始称如是如是之義\n　則善信相也今按三経皆以金剛真\n　心為最要真心即是大信心大信心\n　希有最勝真妙清浄何以故大信心\n　海甚以&M003254;入従仏力発起故真実楽\n　邦甚以易往籍願力即生故今将談\n　一心一異義当此意也　三経一心\n　之義答竟\n　夫濁世道俗応速入円修至徳真門\n　願難思往生　就真門之方便有善\n　本有徳本復有定専心復有散専心\n　復有定散雑心雑心者大小凡聖一\n　切善悪各以助正間雑心称念名号\n　良教者頓而根者漸機行者専而心\n　者間雑故曰雑心也定散之専心者\n　以信罪福心願求本願力是名自力\n　之専心也善本者如来嘉名此嘉名\n　者万善円備一切善法之本故曰善\n　本也徳本者如来徳号此徳号者一\n　声称念至徳成満衆禍皆転十方三\n　世徳号之本故曰徳本也　然則釈\n　迦牟尼仏開演功徳蔵勧化十方濁\n　世阿弥陀如来本発果遂之誓｛此果遂之願者\n　廿願｝悲引諸有群生海既而有悲願名\n　植諸徳本之願復名係念定生之願\n　復名不果遂者之願亦可名至心回\n　向之願也\n是以大経願言\n設我得仏十方衆生聞我名号係念我\n国植諸徳本至心回向欲生我国不果\n遂者不取正覚\n又言\n於此諸智疑惑不信然猶信罪福修習\n善本願生其国此諸衆生生彼宮殿\n又言\n若人無善本　不得聞此経\n清浄有戒者　乃獲聞正法｛已上｝\n無量寿如来会言\n若我成仏無量国中所有衆生聞説我\n名以己善根回向極楽若不生者不取\n菩提｛已上｝\n平等覚経言\n非有是功徳人　不得聞是経名\n唯有清浄戒者　乃還聞斯正法\n悪驕慢蔽懈怠　難以信於此法\n宿世時見仏者　楽聴聞世尊教\n人之命希可得　仏在世甚難値\n有信慧不可致　若聞見精進求｛已上｝\n観経言\n仏告阿難汝好持是語持是語者即是\n持無量寿仏名｛已上｝\n阿弥陀経言\n不可以少善根福徳因縁得生彼国\n聞説阿弥陀仏執持名号｛已上｝\n光明寺和尚云\n自余衆行雖名是善若比念仏者全非\n比校也是故諸経中処処広讃念仏功\n能如無量寿経四十八願中唯明専念\n弥陀名号得生又如弥陀経中一日七\n日専念弥陀名号得生又十方恒沙諸\n仏証成不虚也又此経定散文中唯標\n専念名号得生此例非一也広顕念仏\n三昧竟\n又云\n又決定深信弥陀経中十方恒沙諸仏\n証勧一切凡夫決定得生｛乃至｝　諸仏言\n行不相違失縦令釈迦指勧一切凡夫\n尽此一身専念専修捨命已後定生彼\n国者即十方諸仏悉皆同賛同勧同証\n何以故同体大悲故一仏所化即是一\n切仏化一切仏化即是一仏所化即弥\n陀経中説｛乃至｝　又勧一切凡夫一日七\n日一心専念弥陀名号定得往生次下\n文云十方各有恒河沙等諸仏同賛釈\n迦能於五濁悪時悪世界悪衆生悪煩\n悩悪邪無信盛時指賛弥陀名号勧励\n衆生称念必得往生即其証也又十方\n仏等恐畏衆生不信釈迦一仏所説即\n共同心同時各出舌相&M010174;覆三千世界\n説誠実言汝等衆生皆応信是釈迦所\n説所讃所証一切凡夫不問罪福多少\n時節久近但能上尽百年下至一日七\n日一心専念弥陀名号定得往生必無\n疑也是故一仏所説一切仏同証成其\n事也此名就人立信也｛抄要｝\n又云\n然望仏願意者唯勧正念称名往生義\n疾不同雑散之業如此経及諸部中処\n処広嘆勧令称名将為要益也応知\n又云\n従仏告阿難汝好持是語已下正明付\n嘱弥陀名号流通於遐代上来雖説\n定散両門之益望仏本願意在衆生一\n向専称弥陀仏名\n又云\n極楽無為涅槃界　随縁雑善恐難生\n故使如来選要法　教念弥陀専復専\n又云\n劫欲尽時五濁盛　衆生邪見甚難信\n専専指授帰西路　為他破壊還如故\n曠劫已来常如此　非是今生始自悟\n正由不遇好強縁　致使輪回難得度\n又云\n種種法門皆解脱　無過念仏往西方\n上尽一形至十念　三念五念仏来迎\n直為弥陀弘誓重　致使凡夫念即生\n又云\n一切如来設方便　亦同今日釈迦尊\n随機説法皆蒙益　各得悟解入真門｛乃至｝\n仏教多門八万四　正為衆生機不同\n欲覓安身常住処　先求要行入真門\n又云｛智昇師礼懺儀文云光明寺礼賛也｝\n爾比日自見聞諸方道俗解行不同専\n修有異但使専意作者十即十生修雑\n不至心者千中無一｛已上｝\n元照律師弥陀経義疏云\n如来欲明持名功勝先貶余善為少善\n根所謂布施持戒立寺造像礼誦座禅\n懺念苦行一切福業若無正信回向願\n求皆為少善非往生因若依此経執持\n名号決定往生即知称名是多善根多\n福徳也　昔作此解人尚遅疑近得襄\n陽石碑経本文理冥符始懐深信彼云\n善男子善女人聞説阿弥陀仏一心不\n乱専称名号以称名故諸罪消滅即是\n多功徳多善根多福徳因縁｛已上｝\n孤山疏云\n執持名号者執謂執受持謂住持信力\n故執受在心念力故住持不忘｛已上｝\n大本言\n如来興世難値難見諸仏経道難得難\n聞菩薩勝法諸波羅蜜得聞亦難遇善\n知識聞法能行此亦為難若聞斯経信\n楽受持難中之難無過此難是故我法\n如是作如是説如是教応当信順如法\n修行｛已上｝\n涅槃経言\n如経中説一切梵行因善知識一切梵\n行因雖無量説善知識則已摂尽如我\n所説一切悪行邪見一切悪行因雖無\n量若説邪見則已摂尽或説阿耨多羅\n三藐三菩提信心為因是菩提因雖復\n無量若説信心則已摂尽\n又言\n善男子信有二種一者信二者求如是\n之人雖復有信不能推求是故名為信\n不具足信復有二種一従聞生二従思\n生是人信心従聞而生不従思生是故\n名為信不具足復有二種一信有道二\n信得者是人信心唯信有道都不信有\n得道之人是名為信不具足復有二種\n一者信正二者信邪言有因果有仏法\n僧是名信正言無因果三宝性異信諸\n邪語富闌那等是名信邪是人雖信仏\n法僧宝不信三宝同一性相雖信因果\n不信得者是故名為信不具足是人成\n就不具足信｛乃至｝　善男子有四善事獲\n得悪果何等為四一者為勝他故読誦\n経典二者為利養故受持禁戒三者為\n他属故而行布施四者為非想非非想\n処故繋念思惟是四善事得悪果報若\n人修習如是四事是名没没已還出出\n已還没何故名没楽三有故何故名出\n以見明故明者即是聞戒施定何以故\n還出没増長邪見生驕慢故是故我於\n経中説偈\n若有衆生楽諸有　為有造作善悪業\n是人迷失涅槃道　是名&M037782;出還復没\n行於黒闇生死海　雖得解脱雑煩悩\n是人還受悪果報　是名&M037782;出還復没\n如来則有二種涅槃一者有為二者無\n為有為涅槃無常楽我浄無為涅槃有\n常人深信是二種戒倶有因果是故名\n為戒戒不具足是人不具信戒二事所\n楽多聞亦不具足云何名為聞不具足\n如来所説十二部経唯信六部未信六\n部是故名為聞不具足雖復受持是六\n部経不能読誦為他解説無所利益是\n故名為聞不具足又復受是六部経已\n為論議故為勝他故為利養故為諸有\n故持読誦説是故名為聞不具足｛略抄｝\n又言\n善男子第一真実善知識者所謂菩薩\n諸仏世尊何以故常以三種善調御故\n何等為三一者畢竟軟語二者畢竟呵\n責三者軟語呵責以是義故菩薩諸仏\n即是真実善知識也　復次善男子仏\n及菩薩為大医故名善知識何以故知\n病知薬応病授薬故譬如良医善八種\n術先観病相相有三種何等為三謂風\n熱水風病之人授之蘇油熱病之人授\n之石蜜水病之人授之薑湯以知病根\n授薬得差故名良医仏及菩薩亦復\n如是知諸凡夫病有三種一者貪欲二\n者瞋恚三者愚痴貪欲病者教観骨相\n瞋恚病者観慈悲相愚痴病者観十二\n縁相以是義故諸仏菩薩名善知識　\n善男子譬如船師善度人故名大船師\n諸仏菩薩亦復如是度諸衆生生死大\n海以是義故名善知識｛抄出｝\n華厳経言\n汝念善知識　生我如父母\n養我如乳母　増長菩提分\n如医療衆疾　如天灑甘露\n如日示正道　如月転浄輪\n又言\n如来大慈悲　出現於世間\n普為諸衆生　転無上法輪\n如来無数劫　勤苦為衆生\n云何諸世間　能報大師恩｛已上｝\n光明寺和尚云\n唯恨衆生疑不疑　浄土対面不相忤\n莫論弥陀摂不摂　意在専心回不回\n或道従今至仏果　長劫讃仏報慈恩\n不蒙弥陀弘誓力　何時何劫出娑婆\n何期今日至宝国　実是娑婆本師力\n若非本師知識勧　弥陀浄土云何入\n得生浄土報慈恩\n又云\n仏世甚難値　人有信慧難\n遇聞希有法　此復最為難\n自信教人信　難中転更難\n大悲弘｛弘字知昇法師懴儀文也｝普化　真成報仏恩\n又云\n帰去来他郷不可停　従仏帰本家還\n本国一切行願自然成\n悲喜交流深自度　不因釈迦仏開悟\n弥陀名願何時聞　荷仏慈恩実難報\n又云\n十方六道同此輪回無際循循沈愛波\n而沈苦海仏道人身難得今已得浄土\n難聞今已聞信心難発今已発｛已上｝\n　真知専修而雑心者不獲大慶喜心\n　故宗師云無念報彼仏恩雖作業行\n　心生軽慢常与名利相応故人我自\n　覆不親近同行善知識故楽近雑縁\n　自障障他往生正行故\n　悲哉垢障凡愚自従無際已来助正\n　間雑定散心雑故出離無其期自度\n　流転輪回超過微塵劫&M003254;帰仏願力\n　&M003254;入大信海良可傷嗟深可悲歎　\n　凡大小聖人一切善人以本願嘉号\n　為己善根故不能生信不了仏智不\n　能了知建立彼因故無入報土也\n　是以愚禿釈鸞仰論主解義依宗師\n　勧化久出万行諸善之仮門永離双\n　樹林下之往生回入善本徳本真門\n　偏発難思往生之心然今特出方便\n　真門転入選択願海速離難思往生\n　心欲遂難思議往生果遂之誓良有\n　由哉爰久入願海深知仏恩為報謝\n　至徳&M012624;真宗簡要恒常称念不可思\n　議徳海弥喜愛斯特頂戴斯也\n　信知聖道諸教為在世正法而全非\n　像末法滅之時機已失時乖機也浄\n　土真宗者在世正法像末法滅濁悪\n　群萌斉悲引也\n　是以拠経家披師釈弁説人差別者\n　凡諸経起説不過五種一者仏説二\n　者聖弟子説三者天仙説四者鬼神\n　説五者変化説爾者四種所説不足\n　信用斯三経者則大聖自説也\n大論釈四依云\n欲入涅槃時語諸比丘従今日応依\n法不依人応依義不依語応依智不依\n識応依了義経不依不了義依法者法\n有十二部応随此法不応随人依義者\n義中無諍好悪罪福虚実故語已得義\n義非語也如人以指指月以示教我看\n視指而不視月人語言我以指指月令\n汝知之汝何看指而不視月此亦如是\n語為義指語非義也以此故不応依語\n依智者智能籌量分別善悪識常求楽\n不入正要是故言不応依識依了義経\n者有一切智人仏第一一切諸経書中\n仏法第一一切衆中比丘僧第一　無\n仏世衆生仏為此重罪不種見仏善根\n人｛已上｝\n　爾者末代道俗善可知四依修法也\n　然拠正真教意披古徳伝説顕開聖\n　道浄土真仮教誡邪偽異執外教\n　勘決如来涅槃之時代開示正像末\n　法旨際\n是以玄忠寺綽和尚云\n然修道之身相続不絶逕一万劫始証\n不退位当今凡夫現名信想軽毛亦曰\n仮名亦名不定聚亦名外凡夫未出火\n宅何以得知拠菩薩瓔珞経具弁入道\n行位法爾故名難行道\n又云\n有明教興所由約時被機勧帰浄土者\n若機教時乖難修難入　正法念経云\n行者一心求道時　常当観察時方便\n若不得時無方便　是名為失不名利\n何者如攅湿木以求火火不可得非時\n故若折乾薪以覓水水不可得無智故\n大集月蔵経云　仏滅度後第一五百\n年我諸弟子学慧得堅固第二五百年\n学定得堅固第三五百年学多聞読誦\n得堅固第四五百年造立塔寺修福懺\n悔得堅固第五五百年白法隠滞多有\n諍訟微有善法得堅固　計今時衆生\n即当仏去世後第四五百年正是懺悔\n修福応称仏名号時者一念称阿弥陀\n仏即能除却八十億劫生死之罪一念\n既爾況修常念即是恒懺悔人也\n又云\n弁経住滅者謂釈迦牟尼仏一代正法\n五百年像法一千年末法一万年衆生\n減尽諸経悉滅如来悲哀痛焼衆生特\n留此経止住百年\n又云\n大集経云　我末法時中億億衆生起\n行修道未有一人得者当今末法是五\n濁悪世唯有浄土一門可通入路｛已上｝\n　爾者穢悪濁世群生不知末代旨際\n　毀僧尼威儀今時道俗思量己分\n　按三時教者勘如来般涅槃時代当\n　周第五主穆王五十一年壬申従其\n　壬申至我元仁元年｛元仁者後堀川院諱茂仁聖代也｝甲\n　申二千一百八十三歳也　　又依\n　賢劫経仁王経涅槃等説已以入末\n　法六百八十三歳也\n披閲末法灯明記｛最澄製作｝曰\n夫範衛一如以流化者法王光宅四海\n以乗風者仁王然則仁王法王互顕而\n開物真諦俗諦逓因而弘教所以玄籍\n盈宇内嘉猶溢天下　爰愚僧等率容\n天網俯仰厳科未遑寧処然法有三\n時人亦三品化制之旨依時興讃毀讃\n之文遂人取捨夫三石之運減衰不同\n後五之機慧悟又異豈拠一途済就一\n理整乎故詳正像末之旨際試彰破\n持僧之事於中有三初決正像末次定\n破持僧事後挙教比例\n初決正像末出諸説不同且述一説\n大乗基引賢劫経言仏涅槃後正法五\n百年像法一千年此千五百年後釈迦\n法滅尽不言末法准余所説尼不順八\n敬而懈怠故法不更増故不依彼　又\n涅槃経於末法中有十二万大菩薩衆\n持法不滅此拠上位故亦不同\n問若爾者千五百年之内行事云何\n答依大術経仏涅槃後初五百年大迦\n葉等七賢聖僧次第持正法不滅五百\n年後正法滅尽至六百年後九十五種\n外道競起馬鳴出世伏諸外道七百年\n中龍樹出世摧邪見幢於八百年比丘\n縦逸僅一二有得道果至九百年奴\n為比丘婢為尼一千年中開不浄観瞋\n恚不欲千一百年僧尼嫁娶毀謗僧毘\n尼千二百年諸僧尼等倶有子息千三\n百年袈裟変白千四百年四部弟子皆\n如猟師売三宝物爰曰千五百年拘&M023412;\n弥国有二僧互起是非遂殺害仍教法\n蔵於竜宮也涅槃十八及仁王等復有\n此文　準此等経文千五百年後無有\n戒定慧也　　故大集経　五十一言\n我滅度後初五百年諸比丘等於我正\n法解脱堅固｛初得聖果名為解脱｝次五百年禅定\n堅固次五百年多聞堅固次五百年造\n寺堅固後五百年闘諍堅固白法隠没\n云云此意初三分五百年如次戒定慧\n三法堅固得住即上所引正法五百年\n像法一千二時是也造寺已後並是末\n法故基般若会釈云正法五百年像法\n一千年此千五百年後之正法滅尽故\n知已後是属末法\n問若爾者今世正当何時\n答滅後年代雖有多説且挙両説一法\n上師等依周異説言仏当第五主穆王\n満五十一年壬申入滅若依此説従其\n壬申至我延暦二十年辛巳一千七百\n五十歳二費長房等依魯春秋仏当周\n第二十主匡王班四年壬子入滅若依\n此説従其壬子至我延暦二十年辛巳\n一千四百十歳故如今時是像法最末\n時也彼時行事既同末法然則於末法\n中但有言教而無行証若有戒法可有\n破戒既無戒法由破何戒而有破戒破\n戒尚無何況持戒　　故大集云　仏\n涅槃後無戒満州云云\n問諸経律中広制破戒不聴入衆破戒\n尚爾何況無戒而今重論末法無戒豈\n無瘡自以傷哉\n答此理不然正像末法所有行事広載\n諸経内外道俗誰不披諷豈貪求自身\n邪活隠蔽持国之正法乎但今所論末\n法唯有名字比丘此名字為世真宝無\n福田設末法中有持戒者既是怪異如\n市有虎此誰可信\n問正像末事已見衆経末法名字為世\n真宝出聖典\n答大集第九云　譬如真金為無価宝\n若無真金者銀為無価宝若無銀者鍮\n石偽宝為無価若無偽宝赤白銅鉄白\n錫鉛為無価如是一切世間宝仏法無\n価若無仏宝者縁覚無上若無縁覚羅\n漢無上若無羅漢余賢聖衆以無上若\n無余賢聖衆得定凡夫以為無上若無\n得定凡夫浄持戒以為無上若無浄持\n戒漏戒比丘以為無上若無漏戒剃除\n鬚髪身箸袈裟名字比丘為無上宝比\n余九十五種異道最為第一応受世供\n為物初福田何以故破能身衆生所怖\n畏故有護持養育安置是人不久得忍\n地｛已上経文｝　此文中有八重無価所謂如\n来像縁覚声聞及前三果得定凡夫持\n戒破戒無戒名字如其次名為正像末\n之時無価宝也初四正法時次三像法\n時後一末法時由此明知破戒無戒咸\n是真宝\n問伏観前文破戒名字莫不真宝何故\n涅槃大集経国王大臣供破戒僧国起\n三災遂生地獄破戒尚爾何況無戒而\n爾如来於一破戒或毀或讃豈一聖之\n説有両判之失\n答此理不然涅槃等経且制正法之破\n戒非像末代之比丘其名雖同而時有\n異随時制許是大聖旨破於世尊無両\n判失\n問若爾以何知涅槃等経但制止正法\n所有破戒非像末僧\n答如所引大集所説八重真宝是其証\n也皆為当時無価故　但正法時破戒\n比丘穢清浄衆故仏固禁制不入衆所\n以然者　　涅槃第三云　如来今以\n無上正法付嘱諸王大臣宰相比丘比\n丘尼｛乃至｝　有破戒毀正法者王及大臣\n四部衆応当苦治如是王臣等得無量\n功徳｛乃至｝　是我弟子真声聞也得福無\n量｛乃至｝　如是制文法往往衆多皆是正\n法所明之制文非像末教所以然者像\n季末法不行正法無法可毀何名毀法\n無戒可破誰名破戒又其時大王無行\n而可護由何出三災及於失戒慧又像\n末無証果人如何明被聴護二聖故知\n上所説皆約正法世有持戒時有破戒\n故\n次像法千年中初五百年持戒漸減破\n戒漸増雖有戒行而無証果　　故涅\n槃七云　迦葉菩薩白仏言世尊如仏\n所説有四種魔若魔所説及仏所説我\n当云何而得分別有諸衆生随逐魔行\n復有随順仏説者如是等輩復云何知\n仏告迦葉我涅槃七百歳後是魔波旬\n漸起当頻壊我之正法譬如猟師身服\n法衣魔波旬亦復如是作比丘像比丘\n尼像優婆塞優婆夷像亦復如是｛乃至｝　\n聴諸比丘受畜奴僕使牛羊象馬乃至\n銅鉄釜錫大小銅盤所須之物耕田種\n販売市易儲穀米如是衆事仏大悲\n故憐愍衆生皆聴畜如是経律悉是魔\n説云云　既云七百歳後波旬漸起故\n知彼時比丘漸貪畜八不浄物作此妄\n説即是魔流也此等経中明指年代具\n説行事不可更疑其挙一文余皆準知\n次像法後半持戒減少破戒巨多故涅\n槃六云｛乃至｝　　又十輪言　若依我法\n出家造作悪行此非沙門自称沙門亦\n非梵行自称梵行如是比丘能開示一\n切天竜夜叉一切善法功徳伏蔵為衆\n生善知識雖不少欲知足剃除鬚髪被\n箸法服以是因縁故能為衆生増長善\n根於諸天人開示善道乃至破戒比丘\n雖是死人而戒余才如牛黄此雖死而\n人故取之亦如麝香後有用云云　既\n云迦羅林中有一鎮頭迦樹此喩像運\n已衰破戒濁世僅有一二持戒比丘又\n云破戒比丘雖是死人猶如麝香死而\n有用為衆生善知識明知此時漸許破\n戒為世福田同前大集\n次像季後全是無戒仏知時運為済末\n俗讃名字僧為世福田　　又大集五\n十二云　若後末世於我法中剃除鬚\n髪身箸袈裟名字比丘若有壇越捨於\n供養得無量福　　又賢愚経　言若\n壇越将来末世法乗欲尽正使蓄妻\n侠子四人以上名字僧衆応当礼敬如\n舎利弗大目連等　　又云　若打罵\n破戒無知身着袈裟罪同出万億仏\n身血若有衆生為我法剃除鬚髪被服\n袈裟設不持戒彼等悉已涅槃為印之\n所印也｛乃至｝　　大悲経云　仏告阿難\n於将来世法欲滅尽時当有比丘比丘\n尼於我法中得出家己手牽児臂而共\n遊行彼酒家至酒家於我法中作非梵\n行彼等雖為酒因縁於此賢劫中当有\n千仏興出我為弟子次後弥勒当補\n我所乃至最後盧至如来如是次第汝\n応当知阿難於我法中但使性是沙門\n行自称沙門形似沙門尚有被着袈裟\n者於賢劫弥勒為首乃至盧至如来彼\n諸沙門如是仏所於無余涅槃次第得\n入涅槃無有遺余何以故如来一切沙\n門中乃至一称仏名一生信者所作功\n徳終不虚設我以仏智惻知法界故云\n云｛乃至｝　此等諸経皆指年代将来末世\n名字比丘為世尊師若以正法時制文\n而制末法世名字僧者教機相乖人法\n不合由此律云制非制者則断三明所\n記説是有罪　此上引経配当已訖\n後挙教比例者末法法爾正法毀壊三\n業無記四儀有乖且如　像法決疑経\n云｛乃至｝　又遺教経云｛乃至｝　又法行経云\n｛乃至｝　鹿子母経云｛乃至｝　又仁王経云｛乃至｝\n｛已上略抄｝"
    },
    {
      "id": "化身土文類六（末）",
      "title": "化身土文類六（末）",
      "content": "夫拠諸修多羅勘決真偽教誡外教\n　邪偽異執者\n涅槃経言\n帰依於仏者　終不更帰依\n其余諸天神｛略出｝\n般舟三昧経言\n優婆夷聞是三昧欲学者｛乃至｝　自帰命\n仏帰命法帰命比丘僧不得事余道不\n得拝於天不得祠鬼神不得視吉良日｛已上｝\n又言\n優婆夷欲学三昧｛乃至｝　不得拝天祠祀\n神｛略出｝\n大乗大方等日蔵経巻第八魔王波旬\n星宿品第八之二言\n爾時&M000499;盧虱&M003302;告天衆言是諸月等各\n有主&M001180;汝可救済四種衆生何者為四\n救地上人諸竜夜叉乃至蝎等如斯之\n類皆悉救之我以安楽諸衆生故布置\n星宿各有分部乃至模呼羅時等亦皆\n具説随其国土方面之処所作事業随\n順増長　&M000499;盧虱&M003302;於大衆前合掌説\n言如是安置日月年時大小星宿何者\n名為有六時也正月二月名〓暖時三\n月四月名種作時五月六月求降雨時\n七月八月物欲熟時九月十月寒涼之\n時十有一月合十二月大雪之時是十\n二月分為六時又大星宿其数有八所\n謂歳星&M019304;惑鎮星太白辰星日月荷羅\n&M023523;星又小星宿有二十八所謂従昴至\n胃諸宿是也我作如是次第安置説其\n法已汝等皆須亦見亦聞一切大衆於\n意云何我所置法其事是不二十八宿\n及八大星所行諸業汝喜楽不為是為\n非宜各宣説　爾時一切天人仙人阿\n修羅竜及緊那羅等皆悉合掌咸作是\n言如今大仙於天人間最為尊重乃至\n諸竜及阿修羅無能勝者智慧慈悲最\n為第一於無量劫不忘憐愍一切衆生\n故獲福報誓願満已功徳如海能知過\n去現在当来一切諸事天人之間無有\n如是智慧之者如是法用日夜刹那及\n迦羅時大小星宿月半月満年満法用\n更無衆生能作是法皆悉随喜安楽我\n等善哉大徳安穏衆生　是時&M000499;盧虱\n&M003302;仙人復作是言此十二月一年始終\n如此方便大小星等刹那時法皆已説\n竟又復安置四天大王於須弥山四方\n面所各置一王是諸方所各領衆生北\n方天王名毘沙門是其界内多有夜叉\n南方天王名毘留荼倶是其界内多有\n鳩槃荼西方天王名毘留博叉是其界\n内多有諸竜東方天王名題頭隷&M003302;是\n其界内多乾闥婆四方四維皆悉擁護\n一切洲渚及諸城邑亦置鬼神而守護\n之　爾時&M000499;盧虱&M003302;仙人為於諸天竜\n夜叉阿修羅緊那羅摩&M023523;羅伽人非人\n等一切大衆皆称善哉歓喜無量是時\n天竜夜叉阿修羅等日夜供養&M000499;盧虱\n&M003302;　次復於後過無量世更有仙人名\n伽力伽出現於世復更別説置諸星宿\n小大月法時節要略　爾時諸竜在&M000499;\n羅&M005001;山聖人住処尊重恭敬光味仙人\n尽其竜力而供養之｛已上抄出｝\n日蔵経巻第九念仏三昧品第十言　\n爾時波旬説是偈已彼衆之中有一魔\n女名為離暗此魔女者曾於過去植衆\n徳本作是説言沙門瞿曇名称福徳若\n有衆生得聞仏名一心帰依一切諸魔\n於彼衆生不能加悪何況見仏親聞法\n人種種方便慧解深広｛乃至｝　設千万億\n一切魔軍終不能得須臾為害如来今\n者開涅槃道女欲往彼帰依於仏　即\n為其父而説偈言｛乃至｝\n修学三世諸仏法　度脱一切苦衆生\n善於諸法得自在　当来願我還如仏\n爾時離暗説是偈已父王宮中五百魔\n女姉妹眷属一切皆発菩提之心是時\n魔王見其宮中五百諸女皆帰於仏発\n菩提心益大瞋忿怖畏憂愁｛乃至｝　是時\n五百諸魔女等更為波旬而説偈言\n若有衆生帰仏者　彼人不畏千億魔\n何況欲度生死流　到於無為涅槃岸\n若有能以一香華　持散三宝仏法僧\n発於堅固勇猛心　一切衆魔不能壊｛乃至｝\n我等過去無量悪　一切亦滅無有余\n至誠専心帰仏已　決得阿耨菩提果\n爾時魔王聞是偈已倍大瞋恚怖畏煎\n心憔悴憂愁独坐宮内　是時光味菩\n薩摩訶薩聞仏説法一切衆生尽離攀\n縁得四梵行｛乃至｝　応浄洗浴着鮮潔衣\n菜食長斎勿&M004299;辛臭於寂静処荘厳\n道場正念結跏或行或坐念仏身相無\n使乱心更莫他縁念其余事或一日夜\n或七日夜不作余業至心念仏乃至見\n仏小念見小大念見大乃至無量念者\n見仏色身無量無辺｛略抄｝\n日蔵経巻第十護塔品第十三言\n時魔波旬与其眷属八十億衆前後囲\n遶往至仏所到已接足頂礼世尊説如\n是偈｛乃至｝\n三世諸仏大慈悲　受我礼懺一切殃\n法僧二宝亦復然　至心帰依無有異\n願我今日所供養　恭敬尊重世導師\n諸悪永尽不復生　尽寿帰依如来法\n時魔波旬説是偈已白仏言世尊如来\n於我及諸衆生平等無二心常歓喜慈\n悲含忍仏言如是時魔波旬生大歓喜\n発清浄心重於仏前接足頂礼右遶三\n匝恭敬合掌却住一面瞻仰世尊心\n無厭足｛已上抄出｝\n大方等大集月蔵経巻第五諸悪鬼神\n得敬信品第八上言\n諸仁者於彼遠離邪見因縁獲十種功\n徳何等為十一者心性柔善伴侶賢良\n二者信有業報乃至奪命不起諸悪三\n者帰敬三宝不信天神四者得於正見\n不択歳次日月吉凶五者常生人天離\n諸悪道六者得賢善心明人讃誉七者\n棄於世俗常求聖道八者離断常見信\n因縁法九者常与正信正行正発心人\n共相会遇十者得生善道以是遠離邪\n見善根廻向阿耨多羅三藐三菩提是\n人速満六波羅蜜於善浄仏土而成正\n覚得菩提已於彼仏土功徳智慧一切\n善根荘厳衆生来生其国不信天神離\n悪道畏於彼命終還生善道｛略抄｝\n月蔵経巻第六諸悪鬼神得敬信品第\n八下言\n仏出世甚難　法僧亦復難\n衆生浄信難　離諸難亦難\n哀愍衆生難　知足第一難\n得聞正法難　能修第一難\n得知難平等　於世常受楽\n此十平等処　智者常速知｛乃至｝\n爾時世尊於彼諸悪鬼神衆中説法時\n於彼諸悪鬼神衆中彼悪鬼神昔於仏\n法作決定信彼於後時近悪知識心見\n他過以是因縁生悪鬼神｛略出｝\n大方等大集経巻第六月蔵分中諸天\n王護持品第九言\n爾時世尊示世間故問娑婆世界主大\n梵天王言此四天下是誰能作護持養\n育\n時娑婆世界主大梵天王作如是言大\n徳婆伽婆兜率陀天王共無量百千兜\n率陀天子護持養育北鬱単越他化自\n在天王共無量百千他化自在天子護\n持養育東弗婆提化楽天王共無量百\n千化楽天子護持養育南閻浮提須夜\n摩天王共無量百千須夜摩天子護持\n養育西瞿陀尼\n大徳婆伽婆毘沙門天王共無量百千\n諸夜叉衆護持養育北鬱単越提頭頼\n&M003302;天王共無量百千乾闥婆衆護持養\n育東弗婆提毘楼勒天王共無量百千\n鳩槃荼衆護持養育南閻浮提毘楼博\n叉天王共無量百千竜衆護持養育西\n瞿陀尼\n大徳婆伽婆天仙七宿三曜三天童女\n護持養育北鬱単越彼天仙七宿者虚\n危室壁奎婁胃三曜者鎮星歳星&M019304;惑\n星三天童女者鳩槃弥那迷沙大徳婆\n伽婆彼天仙七宿中虚危室三宿是鎮\n星土境鳩槃是辰壁奎二宿是歳星土\n境弥那是辰婁胃二宿是&M019304;惑土境迷\n沙是辰大徳婆伽婆如是天仙七宿三\n曜三天童女護持養育北鬱単越\n大徳婆伽婆天仙七宿三曜三天童女\n護持養育東弗婆提彼天仙七宿者昴\n畢觜参井鬼柳三曜者太白星歳星月\n三天童女者毘利沙弥偸那羯迦&M003302;迦\n大徳婆伽婆彼天仙七宿中昴畢二宿\n是太白土境毘利沙是辰觜参井三宿\n是歳星土境弥偸那是辰鬼柳二宿是\n月土境羯迦&M003302;迦是辰大徳婆伽婆如\n是天仙七宿三曜三天童女護持養育\n東弗婆提\n大徳婆伽婆天仙七宿三曜三天童女\n護持養育南閻浮提彼天仙七宿者星\n張翼軫角亢&M009192;三曜者日辰星太白星\n三天童女者&M027673;訶迦若兜羅大徳婆伽\n婆彼天仙七宿中星張翼是日土境&M027673;\n訶是辰軫角二宿是辰星土境迦若是\n辰亢&M009192;二宿是太白土境兜羅是辰大\n徳婆伽婆如是天仙七宿三曜三天童\n女護持養育南閻浮提\n大徳婆伽婆彼天仙七宿三曜三天童\n女護持養育西瞿陀尼彼天仙七宿者\n房心尾箕斗牛女三曜者&M019304;惑星歳星\n鎮星三天童女者毘離支迦檀&M060797;婆摩\n伽羅大徳婆伽婆彼天仙七宿中房心\n二宿是&M019304;惑土境毘利支迦是辰尾箕\n斗三宿是歳星土境壇&M060797;婆是辰牛女\n二宿是鎮星土境摩伽羅是辰大徳婆\n伽婆如是天仙七宿三曜三天童女護\n持養育西瞿陀尼\n大徳婆伽婆此四天下南閻浮提最為\n殊勝何以故閻浮提人勇健聡慧梵行\n相応仏婆伽婆於中出世是故四大天\n王於此倍増護持養育此閻浮提有十\n六大国謂鴦伽摩伽陀国傍伽摩伽陀\n国阿槃多国支提国此四大国毘沙門\n天王与夜叉衆囲遶護持養育迦尸国\n都薩羅国婆蹉国摩羅国此四大国提\n頭頼&M003302;天王与乾闥婆衆囲遶護持養\n育鳩羅婆国毘時国槃遮羅国疎那国\n此四大国毘楼勒叉天王与鳩槃荼衆\n囲遶護持養育阿湿婆国蘇摩国蘇羅\n&M003302;国甘満闍国此四大国毘楼博叉天\n王与諸竜衆囲遶護持養育\n大徳婆伽婆過去天仙護持養育此四\n天下故亦皆如是分布安置於後随其\n国土城邑村落塔寺園林樹下塚間山\n谷曠野河泉陂泊乃至海中宝洲天祠\n於彼卵生胎生湿生化生諸竜夜叉羅\n刹餓鬼毘舎遮富単那迦&M003302;富単那等\n生於彼中還住彼処無所繋属不受他\n教是故願仏於此閻浮提一切国土彼\n諸鬼神分布安置為護持故為護一切\n諸衆生故我等於此説欲随喜\n仏言如是大梵如汝所説爾時世尊欲\n重明此義而説偈言\n示現世間故　導師問梵王\n於此四天下　誰護持養育\n如是天師梵　諸天王為首\n兜率他化天　化楽須夜摩\n能護持養育　如此四天下\n四王及眷属　亦復能護持\n二十八宿等　及以十二辰\n十二天童女　護持四天下\n随其所生処　竜鬼羅刹等\n不受他教者　還於彼作護\n天神等差別　願仏令分布\n憐愍衆生故　熾然正法灯\n爾時仏告月蔵菩薩摩訶薩言了知清\n浄土此賢劫初人寿四万歳時鳩留孫\n仏出興於世彼仏為無量阿僧祇億那\n由他百千衆生廻生死輪転正法輪追\n廻悪道安置善道及解脱果彼仏以此\n四大天下付嘱娑婆世界主大梵天王\n他化自在天王化楽天王兜率陀天王\n須夜摩天王等護持故養育故憐他衆\n生故令三宝種不断絶故熾然故地精\n気衆生精気正法精気久住増長故令\n諸衆生休息三悪道故趣向三善道故\n以四天下付嘱大梵及諸天王\n如是漸次劫尽諸天人尽一切善業白\n法尽滅増長大悪諸煩悩溺人寿三万\n歳時&M019980;那含牟尼仏出興於世彼仏以\n此四大天下付嘱娑婆世界主大梵天\n王他化自在天王乃至四大天王及諸\n眷属護持養育故乃至令一切衆生休\n息三悪道趣向三善道故以此四天下\n付嘱大梵及諸天王\n如是次第劫尽諸天人尽白法亦尽増\n長大悪諸煩悩溺人寿二万歳時迦葉\n如来出興於世彼仏以此四大天下付\n嘱娑婆世界主大梵天王他化自在天\n王化楽天王兜率陀天王須夜摩天王\n驕尸迦帝釈四天王等及諸眷属護持\n養育故乃至令一切衆生休息三悪道\n趣向三善道故彼迦葉仏以此四天下\n付嘱大梵四天王等及付諸天仙衆七\n曜十二天童女二十八宿等護持故養\n育故\n了知清浄土如是次第至今劫濁煩悩\n濁衆生濁大悪煩悩濁闘諍悪世時人\n寿百歳一切白法尽一切諸悪闇翳世\n間譬如海水一味大鹹大煩悩味遍満\n於世集会悪党手執髑髏血塗其掌共\n相殺害如是悪衆生中我今出世菩提\n樹下初成正覚受提謂波利諸商人食\n為彼等故以此閻浮提分布天竜乾闥\n婆鳩槃荼夜叉等護持養育故\n以是大集十方所有仏土一切無余菩\n薩摩訶薩等悉来集此乃至於此娑婆\n仏土其処百億日月百億四天下百億\n四大海百億鉄囲山大鉄囲山百億須\n弥山百億四阿修羅城百億四大天王\n百億三十三天乃至百億非想非非想\n処如是略数娑婆仏土我於是処而作\n仏事乃至於娑婆仏土所有諸梵天王\n及諸眷属魔天王他化自在天王化楽\n天王兜率陀天王須夜摩天王帝釈天\n王四大天王阿修羅王竜王夜叉王羅\n刹王乾闥婆王緊那羅王迦楼羅王摩\n&M023523;羅伽王鳩槃荼王餓鬼王毘舎遮王\n富単那王迦&M003302;富単那王等悉将眷属\n於此大集為聞法故乃至於此娑婆仏\n土所有諸菩薩摩訶薩等及諸声聞一\n切無余悉来集此為聞法故我今為此\n所集大衆顕示甚深仏法復為護世間\n故以此閻浮提所集鬼神分布安置護\n持養育\n爾時世尊復問娑婆世界主大梵天王\n言過去諸仏以此四大天下曾付嘱誰\n令作護持養育　時娑婆世界主大\n梵天王言過去諸仏以此四天下曾付\n嘱我及驕尸迦令作護持而我有失不\n彰己名及帝釈名但称諸余天王及宿\n曜辰護持養育　爾時娑婆世界主大\n梵天王及驕尸迦帝釈頂礼仏足而作\n是言大徳婆伽婆大徳修伽陀我今謝\n過我如小児愚痴無智於如来前不自\n称名大徳婆伽婆唯願容恕大徳修伽\n陀唯願容恕諸来大衆亦願容恕我於\n境界言説教令得自在処護持養育乃\n至令諸衆生趣善道故我等曾於鳩留\n孫仏已受教勅乃至令三宝種已作\n熾然拘那含牟尼仏迦葉仏所我受\n教勅亦如是於三宝種已勤熾然地精\n気衆生精気正法味醍醐精気久住増\n長故亦如我今於世尊所頂受教勅於\n己境界言説教令得自在処休息一切\n闘諍飢饉乃至令三宝種不断絶故三\n種精気久住増長故遮障悪行衆生護\n養行法衆生故休息衆生三悪道趣向\n三善道故為令仏法得久住故勤作\n護持\n仏言善哉善哉妙丈夫汝応如是　爾\n時仏告百億大梵天王言所有行法住\n法順法厭捨悪者令悉付嘱汝等手中\n汝等賢首於百億四天下各各境界言\n説教令得自在処所有衆生弊悪麁&M020774;\n悩害於他無有慈愍不観後世畏触悩\n刹利心及婆羅門毘舎首陀心乃至触\n悩畜生心如是作殺生因縁乃至作邪\n見因縁随其所作非時風雨乃至令地\n精気衆生精気正法精気作損減因縁\n者汝応遮止令住善法　若有衆生欲\n得善者欲得法者欲度生死彼岸者所\n有修行檀波羅蜜者乃至修行般若波\n羅蜜者所有行法住法衆生及為行法\n営事者彼諸衆生汝等応当護持養育\n若有衆生受持読誦為他演説種種解\n説経論汝等当与彼諸衆生念持方便\n得堅固力入所聞不忘智信諸法相令\n離生死修八聖道三昧根相応　若有\n衆生於汝境界住法奢摩他毘婆舎那\n次第方便与諸三昧相応勤求修習三\n種菩提者汝等応当遮護摂受勤作捨\n施勿令乏少　若有衆生施其飲食衣\n服臥具病患因縁施湯薬者汝等応当\n令彼施主五利増長何等為五一者寿\n増長二者財増長三者楽増長四者善\n行増長五者慧増長汝等長夜得利益\n安楽以是因縁汝等能満六波羅蜜不\n久得成一切種智\n時娑婆世界主大梵天王為首共百億\n諸梵天王咸作是言如是如是大徳婆\n伽婆我等各各於己境界弊悪麁&M020774;悩\n害於他無慈愍心不観後世畏乃至我\n当遮障与彼施主増長五事　仏言善\n哉善哉汝応如是　爾時復有一切菩\n薩摩訶薩一切諸大声聞一切天竜乃\n至一切人非人等讃言善哉善哉大雄\n猛士汝等如是法得久住令諸衆生得\n離悪道速趣善道\n爾時世尊欲重明此義而説偈言\n我告月蔵言　入此賢劫初\n鳩留仏付嘱　梵等四天下\n遮障諸悪故　熾然正法眼\n捨離諸悪事　護持行法者\n不断三宝種　増長三精気\n休息諸悪趣　令向諸善道\n拘那含牟尼　復嘱大梵王\n他化化楽天　乃至四天王\n次後迦葉仏　復嘱梵天王\n化楽等四天　帝釈護世王\n過去諸天仙　為諸世間故\n安置諸曜宿　令護持養育\n至於濁悪世　白法尽滅時\n我独覚無上　安置護人民\n今於大衆前　数数悩乱我\n応当捨説法　置我令護持\n十方諸菩薩　一切悉来集\n天王亦来此　娑婆仏国土\n我問大梵王　誰昔護持者\n帝釈大梵天　指示余天王\n於時釈梵王　謝過導師言\n我等所王処　遮障一切悪\n熾然三宝種　増長三精気\n遮障諸悪朋　護持善朋党｛已上抄出｝\n月蔵経巻第七諸魔得敬信品第十言\n爾時復有百億諸魔倶共同時従座而\n起合掌向仏頂礼仏足而白仏言世\n尊我等亦当発大勇猛護持養育仏之\n正法熾燃三宝種久住於世間今地精\n気衆生精気法精気皆悉増長若有世\n尊声聞弟子住法順法三業相応而修\n行者我等皆悉護持養育一切所須令\n無所乏｛乃至｝\n於此娑婆界　初入賢劫時\n&M019980;楼孫如来　已嘱於四天\n帝釈梵天王　護持令養育\n熾燃三宝種　増長三精気\n&M019980;那含牟尼　亦嘱四天下\n梵釈諸天王　護持令養育\n迦葉亦如是　已嘱四天下\n梵釈護世王　護持行法者\n過去諸仙衆　及以諸天仙\n星辰諸宿曜　亦嘱令分布\n我出五濁世　降伏諸魔怨\n而作大集会　顕現仏正法｛乃至｝\n一切諸天衆　咸共白仏言\n我等所王処　皆護持正法\n熾燃三宝種　増長三精気\n令息諸病疫　飢饉及闘諍｛乃至略出｝\n提頭頼&M003302;天王護持品云\n仏言日天子月天子汝於我法護持養\n育令汝長寿無諸衰患爾時復有百億\n提頭頼&M003302;天王百億毘楼勒叉天王百\n億毘楼博叉天王百億毘沙門天王彼\n等同時及与眷属従座而起整理衣服\n合掌敬礼作如是言大徳婆伽婆我等\n各各於己天下懃作護持養育仏法令\n三宝種熾然久住三種精気皆悉増長\n｛乃至｝　我今亦与上首毘沙門天王同心\n護持此閻浮提北方諸仏法｛已上略出｝\n月蔵経巻第八忍辱品第十六言\n仏言如是如是如汝所言若有愛己厭\n苦求楽応当護持諸仏正法従此当得\n無量福報　若有衆生為我出家剃除\n鬚髪被服袈裟設不持戒彼等悉已為\n涅槃印之所印也若復出家不持戒者\n有以非法而作悩乱罵辱毀呰以手刀\n杖打縛斫截若奪衣鉢及奪種種資生\n具者是人則壊三世諸仏真実報身則\n排一切天人眼目是人為欲隠没諸仏\n所有正法三宝種故令諸天人不得利\n益堕地獄故為三悪道増長盈満｛已上｝\n爾時復有一切天竜乃至一切迦&M003302;富\n単那人非人等皆悉合掌作如是言我\n等於仏一切声聞弟子乃至若復不持\n禁戒剃除鬚髪箸袈裟片者作師長想\n護持養育与諸所須令無乏少若余天\n竜乃至迦&M003302;富単那等作其悩乱乃至\n悪心以眼視之我等悉共令彼天竜富\n単那等所有諸相欠減醜陋令彼不\n復得与我等共住共食亦復不得同\n処戯笑如是擯罰｛已上｝\n又言\n離於占相修習正見決定深信罪福因\n縁｛抄出｝\n首楞厳経言\n彼等諸魔彼諸鬼神彼等群邪亦有徒\n衆各各自謂成無上道我滅度後末法\n之中多此魔民多此鬼神多此妖邪熾\n盛世間為善知識令諸衆生落愛見坑\n失菩提路&M035351;惑無識恐令失心所過之\n処其家耗散成愛見魔失如来種｛已上｝\n灌頂経言\n三十六部神王万億恒沙鬼神為眷属\n陰相番代護受三帰者｛已上｝\n地蔵十輪経言\n具正帰依遠離一切妄執吉凶終不帰\n依邪神外道｛已上｝\n又言\n或執種種若少若多吉凶之相祭鬼神\n｛乃至｝　而生極重大罪悪業近無間罪如\n是之人若未懺悔除滅如是大罪悪業\n不令出家及受具戒若令出家或受具\n戒即便得罪｛已上｝\n集一切福徳三昧経中言\n不向余乗不礼余天｛已上｝\n本願薬師経言\n若有浄信善男子善女人等乃至尽形\n不事余天\n又言\n又信世間邪魔外道妖&M067869;之師妄説禍\n福便生恐動心不自正卜問覓禍殺種\n種衆生解奏神明呼諸魍魎請乞福祐\n欲冀延年終不能得愚痴迷惑信邪\n倒見遂令横死入於地獄無有出期｛乃至｝\n八者横為毒薬厭祷呪咀起屍鬼等之\n所中害｛已上抄出｝\n菩薩戒経言\n出家人法不向国王礼拝不向父母礼\n拝六親不務鬼神不礼｛已上｝\n仏本行集経｛闍那崛多訳｝第四十二巻優婆斯\n那品言\n爾時彼三迦葉兄弟有一外甥［甥字］螺髻\n梵志其梵志名優婆斯那｛乃至｝　恒共二\n百五十螺髻梵志弟子修学仙道彼聞\n其舅［舅字］迦葉三人諸弟子往詣於彼大\n沙門辺阿舅剃除鬚髪着袈裟衣見已\n向舅而説偈言\n舅等虚祀火百年　亦復空修彼苦行\n今日同捨於此法　猶如蛇脱於故皮\n爾時彼舅迦葉三人同共以偈報其外\n甥優婆斯那作如是言\n我等昔空祀火神　亦復徒修於苦行\n我等今日捨此法　実如蛇脱於故皮｛抄出｝\n起信論曰\n或有衆生無善根力則為諸魔外道鬼\n神所誑惑若於座中現形恐怖或現端\n正男女等相当念唯心境界則滅終不\n為悩或現天像菩薩像亦作如来像相\n好具足若説陀羅尼若説布施持戒忍\n辱精進禅定智慧或説平等空無相無\n願無怨無親無因無果畢竟空寂是真\n涅槃或令人知宿命過去之事亦知未\n来之事得他心智弁才無礙能令衆生\n貪箸世間名利之事又令使人数瞋数\n喜性無常准或多慈愛多睡多宿多病\n其心懈怠或率起精進後便休廃生於\n不信多疑多慮或捨本勝行更修雑業\n若箸世事種種牽纏亦能使人得諸三\n昧少分相似皆是外道所得非真三昧\n或復令人若一日若二日若三日乃至\n七日住於定中得自然香美飲食身心\n適悦不飢不渇使人愛箸或亦令人\n食無分斉乍多乍少顔色変異　以是\n義故行者常応智慧観察勿令此心堕\n於邪網当勤正念不取不着則能遠離\n是諸業障応知外道所有三昧皆不離\n見愛我慢之心貪箸世間名利恭敬故｛已上｝\n弁正論｛法琳撰｝曰\n十喩九箴篇　答　李道士十異九述\n外一異曰　太子老君託神玄妙玉女\n割左腋而生釈迦牟尼寄胎摩邪夫人\n開右脇而出｛乃至｝\n内一喩曰　老君逆常託牧女而左出\n世尊順化因聖母而右出\n開士曰　案慮景裕戴&M035448;韋処玄等解\n五千文及梁元帝周弘政等老義類云\n太上有四謂三皇及尭舜是也　言上\n古有此大徳之君臨万民上故云太上\n也郭荘云時之所賢者為君材不称世\n者為臣老子非帝非皇不在四種之限\n有何典拠輒称太上邪　&M012779;道家玄妙\n及中胎朱韜王礼等経并出塞記云老\n是李母所生不云有玄妙玉女既非正\n説尤仮謬談也仙人玉録云仙人無妻\n玉女無夫雖受女形畢竟不産若有茲\n瑞誠曰可嘉何為史記無文周書不載\n求虚責実信矯盲者之言耳　礼云退\n官無位者左遷論語云左衽者非礼也\n若以左勝右者道上行道何不左旋而\n還右転邪国之詔書皆云如右並順天\n之常也｛乃至｝\n外四異曰　老君文王之曰為隆周之\n宗師釈迦荘王之時為&M028367;賓之教主\n内四喩曰　伯楊職処小臣忝充蔵\n吏不在文王之曰亦非隆周之師牟尼\n位居太子身証特尊当昭王之盛年\n為閻浮教主｛乃至｝\n外六異曰　老君降世始自周文之日\n訖于孔丘之時釈迦下生肇於浄飯之\n家当我荘王之世\n内六喩曰　迦葉生桓王丁卯之歳終\n景王壬午之年雖訖孔丘之時不出姫\n昌之世調御誕昭王甲寅之年終穆王\n壬申之歳是為浄飯之胤本出荘王之\n前\n開士曰　孔子至周見老&M029021;而問礼焉\n史記具顕為文王師則無典証出於周\n末其事可尋周初史文不載｛乃至｝\n外七異曰　老君初生周代晩適流沙\n不測始終莫知方所釈迦生於西国終\n彼提河弟子捉胸群胡大叫\n内七喩曰　老子生於頼郷葬於槐里\n詳乎秦佚之弔責在遁天之形瞿曇\n出彼王宮隠慈鵠樹伝乎漢明之世秘\n在蘭台之書\n開士曰　荘子内篇云老&M029021;死秦佚弔\n焉三号而出弟子怪問非夫子之徒歟\n秦佚曰向吾入見少者哭之如哭其父\n老者哭之如哭其子古者謂之遁天\n之形始以為其人也而今非也遁者隠\n也天者免縛也形者身也言始以老\n子為免縛形之仙今則非也嗟其諂典\n取人之情故不免死非我友｛乃至｝\n内十喩答外十異\n外従生左右異一内従生有勝劣\n内喩曰　左衽則戎狄所尊右命\n為中華所尚故春秋云冢郷無命介郷\n有之不亦左乎史記云藺相如功大位\n在麁頗右恥之又云張儀相右秦而左\n魏犀首相右緯而左魏蓋云不便也礼\n云左道乱群殺之豈非右優而左劣也\n皇哺謐高士伝云老子楚之相人家温\n水之陰押事常従子及常子有疾李耳\n往問疾焉&M008272;康云李耳従涓子学九仙\n之術撥太史云等衆画不云老子剖\n左腋生既無正出不可承信明矣験知\n揮戈操翰蓋文武之先五気三光寔陰\n陽之首是以釈門右転且快人用張\n陵左道信逆天常何者釈迦超無縁之\n慈応有機之召語其迹也｛乃至｝\n夫釈氏者天上天下介然居其尊三界\n六道卓爾推其妙｛乃至｝\n外論曰　老君作範唯孝唯忠救世度\n人極慈極愛是以声教永伝百王不改\n玄風長被万古無差所以治国治家常\n然揩式釈教棄義棄親不仁不孝闍王\n殺父翻説無&M079110;調達射兄無間得罪以\n此導凡更為長悪用斯範世何能生善\n此逆順之異十也\n内喩曰　義乃道徳所卑礼生忠信\n之薄瑣仁譏於匹婦大孝存乎不匱\n然対凶歌笑乖中夏之容臨喪扣盆\n非華俗之訓｛原壌母死騎棺而弗譏&M003285;桑死&M003285;貢弔四子相視歌而孔子時助\n祭而笑荘子妻死扣盆而歌也｝　故教之以孝所以敬天\n下之為人父也教之以忠敬天下之為\n人君也化周万国乃明辟之至仁形于\n四海実聖王之臣孝　仏経言識体輪\n回六趣無非父母生死変易三界孰弁\n怨親又言無明覆慧眼未往生死中往\n来所作更互為父子怨親数為知識知\n識数為怨親是以沙門捨俗趣真均庶\n類於天属遺栄即道等含気於己親\n｛行普正之心等普親之志｝且道尚清虚爾重恩愛法\n貴平等爾簡怨親豈非惑也勢競遺親\n文史明事斉桓楚穆此其流也欲以&M035344;\n聖豈不謬哉爾道之劣十也｛乃至｝\n二皇統化｛須弥四域経云応声菩薩為伏義吉祥菩薩為女&M006533;也｝居渟風\n之初三聖立言｛空寂所問経云迦葉為老子儒童為孔子光浄為顔回也｝\n興已澆之末玄虚沖一之旨黄老盛其\n談詩書礼楽之文周孔隆其教明謙守\n質乃登聖之階梯三畏五常為人天之\n由漸蓋冥苻於仏理非正弁極談猶謗\n道於&M022359;聾麾方而莫窮遠邇問律於\n菟馬知済而不測浅深因斯而談殷周\n之世非釈教所宜行也猶炎威赫耀童\n子不能正目而視迅雷奮撃&M019197;夫不能\n張耳而聴　是以河池涌浮昭王懼於\n誕神雲霓変色穆后欣亡聖｛周書異記云昭\n王廿四年四月八日江河泉水悉泛漲穆王五十二年\n二月十五日暴風起樹木折天陰雲黒有白虹之怪也｝\n豈能越葱河而稟化踰雲嶺而効誠\n浄名云是盲者遇非日月咎適欲窮\n其鑿竅之弁恐傷吾子混沌之性非爾\n所知其盲一也\n内建造像塔指二\n自漢明已下訖于斉梁王公守牧清信\n士女及比丘比丘尼等冥感至聖国覩\n神光者凡二百余人至如見迹万山浮\n耀滬涜清台之下覩満月之容雍門之\n外観相輪之影南平獲応於瑞像文宣\n感夢於聖牙蕭后一鋳剋成宗皇四摸\n而不就其例甚衆不可具陳豈以爾之\n無目而斥彼之有霊哉　然徳無不備\n者謂之為涅槃道無不通者名之為菩\n提智無不周者称之為仏陀以此漢語\n訳彼梵言則彼此之仏昭然可信也何\n以明之夫仏陀者漢言大覚也菩提者\n漢言大道也涅槃者漢言無為也而吾\n子終日践菩提之地不知大道即菩提\n異号也稟形於大覚之境未閑大覚即\n仏陀之訳名也故荘周公且有大覚者\n而後知其大夢也郭註云覚者聖人也\n言患在懐者皆夢也註云夫子与子\n淤未能忘言而神解故非大覚也君子\n曰孔丘之談茲亦尽矣　涅槃寂照不\n可識識不可智智則言語断而心行滅\n故忘言也法身乃三点四徳之所成粛\n然無累故称解脱此其神解而患息也\n夫子雖聖遥以推功仏何者按劉向\n古旧二録云仏流経於中夏一百五十\n年後老子方説五千文然而周之与老\n並見仏経所説言教往往可験｛乃至｝\n正法念経云　人不持戒諸天減少阿\n修羅盛善竜無力悪竜有力悪竜有力\n則降霜雹非時暴風疾雨五穀不登\n疾疫競起人民飢饉互相残害若人持\n戒多諸天増足威光修羅減少悪竜無\n力善竜有力善竜有力風雨順時四気\n和暢甘雨降稔穀豊人民安楽兵戈戦\n息疾疫不行也｛乃至｝\n君子曰　道士大霄隠書元上真書等\n云元上大道君治在五十五重無極大\n羅天中玉京之上七宝台金床玉机仙\n童玉女之所侍衛住卅二天三界之外\n按神仙五岳図云大道天尊治大玄都\n玉光州金真之郡天保之県元明之郷\n定志之里災所不及霊書経云大羅是\n五億五万五千五百五十五重天之上\n天也五岳図云都者都也太上大道道\n之中道神明君最守静居太玄之都諸\n天内音云天与諸仙鳴楼都之鼓朝晏\n玉京以楽道君\n案道士所上経目皆云依宋人陸循静\n而列一千二百廿八巻本無雑書諸子\n之名而道士今列乃有二千四十巻其\n中多取漢書芸文志目妄註八百八十\n四巻為道経論｛乃至｝\n案陶朱者即是范蠡親事越王勾践\n君臣悉囚於呉嘗屎飲尿亦以甚矣\n又復范蠡之子被戮於斉父既有変化\n之術何以不能変化免之案造立天\n地記称老子託生幽王皇后腹中即是\n幽王之子又身為柱史復是幽王之臣\n化胡経言老子在漢為東方朔若審爾\n者知幽王為犬戎所殺豈可不愛君父\n与神符令君父不死邪｛乃至｝\n指陸循静目録既無正本何謬之甚也\n然循静為目已是大偽今玄都録復是\n偽中之偽矣｛乃至｝\n又云\n大経中説道有九十六種唯仏一道是\n於正道其余九十五種皆是外道朕捨\n外道以事如来若有公郷能入此誓者\n各可発菩薩心老子周公孔子等雖是\n如来弟子而為化既邪止是世間之善\n不能隔凡成聖公郷百官侯王宗室宜\n反偽就真捨邪入正故経教成実論説\n云若事外道心重仏法心軽即是邪見\n若心一等是無記不当若善悪事仏強\n孝子心少者乃是清信言清者清是表\n裏倶浄垢穢惑累皆尽信是信正不邪\n故言清信仏弟子其余等皆邪見不得\n称清信也｛乃至｝　捨老子之邪風入流\n法之真教｛已上抄出｝\n光明寺和尚云\n上方諸仏如恒沙　還舒舌相為娑婆\n十悪五逆多疑謗　信邪事鬼&M044236;神魔\n妄想求恩謂有福　災障禍横転弥多\n連年臥病於床枕　聾盲脚折手攣&M012676;\n承事神明得此報　如何不捨念弥陀｛已上｝\n天台法界次第云\n一帰依仏経云帰依於仏者終不更帰\n依其余諸外天神也又云謂帰依仏者\n終不堕悪趣云　二帰依法謂大聖所\n説若教若理帰依修習也　三帰依僧\n謂帰心出家三乗正行之伴故経云永\n不復更帰依其余諸外道｛已上｝\n慈雲大師云\n然祭祀之法天竺韋陀支那祀典既未\n逃於世論真誘俗之権方［文］\n高麗観法師云\n餓鬼道梵語闍黎多此道亦&M010174;諸趣有\n福徳者作山林塚広神無福徳者居不\n浄処不得飲食常受鞭打填河塞海受\n苦無量諂誑心意作下品五逆十悪感\n此道身｛已上｝\n神智法師釈云\n餓鬼道常飢曰餓鬼之言帰尸　子曰\n古者名人死為帰人　又天神云鬼地\n神曰祇也｛乃至｝　形或似人或如獣等心\n不正直名為諂誑\n大智律師云\n神謂鬼神総収四趣天修鬼獄\n度律師云\n魔即悪道所収\n止観魔事境云\n二明魔発相者通管属皆称為魔細尋\n枝異不出三種一者慢悵鬼二者時媚\n鬼三者魔羅鬼三種発相各各不同\n源信依止観云\n魔者依煩悩而妨菩提鬼者起病悪奪\n命根｛已上｝\n論語云\n季路問事鬼神子曰不能事人焉能事\n鬼神｛已上抄出｝\n　窃以聖道諸教行証久廃浄土真\n　宗証道今盛　然諸寺釈門昏教兮\n　不知真仮門戸洛都儒林迷行兮無\n　弁邪正道路斯以興福寺学徒奏\n　達　　太上天皇｛号後鳥羽院諱尊成｝　　今上\n　｛号土御門院諱為仁｝聖暦承元丁卯歳仲春上\n　旬之候　主上臣下背法違義成忿\n　結怨因茲真宗興隆大祖源空法師\n　并門徒数輩不考罪科猥坐死\n　罪或改僧儀賜姓名処遠流予其一\n　也爾者已非僧非俗是故以禿字為\n　姓空師并弟子等坐諸方辺州経五\n　年居諸\n　皇帝｛佐土院諱守成｝聖代建暦辛未歳子月\n　中旬第七日蒙勅免入洛已後空居\n　洛陽東山西麓鳥部野北辺大谷同\n　二年壬申寅月下旬第五日午時入\n　滅奇瑞不可称計見別伝\n　然愚禿釈鸞建仁辛酉暦棄雑行兮\n　帰本願元久乙丑歳蒙恩恕兮書\n　選択同年初夏中旬第四日選択本\n　願念仏集内題字并南無阿弥陀仏\n　往生之業念仏為本与釈綽空字以\n　空真筆令書之同日空之真影申預\n　奉図画同二年閏七月下旬第九日\n　真影銘以真筆令書南無阿\n　弥陀仏与若我成仏十方衆生称我\n　名号下至十声若不生者不者正覚\n　彼仏今現在成仏当知本誓重願不\n　虚衆生称念必得往生之真文又依\n　夢告改綽空字同日以御筆令書名\n　之字畢本師聖人今年七旬三御歳\n　也\n　選択本願念仏集者依禅定博陸｛月輪\n　殿兼実法名円照｝之教命所令撰集也真宗簡\n　要念仏奥義摂在于斯見者易諭誠\n　是希有最勝之華文無上甚深之宝\n　典也渉年渉日蒙其教誨之人雖千\n　万云親云疎獲此見写之徒甚以難\n　爾既書写製作図画真影是専念正\n　業之徳也是決定往生之徴［徴字］｛チ反アラハス｝\n　也　仍抑悲喜之涙註由来之縁\n　慶哉樹心弘誓仏地流念難思法海\n　深知如来矜哀良仰師教恩厚慶喜\n　弥至至孝弥重因茲鈔真宗詮&M012624;浄\n　土要唯念仏恩深不恥人倫嘲若見\n　聞斯書者信順為因疑謗為縁信楽\n　彰於願力妙果顕於安養矣\n安楽集云\n採集真言助修往益何者欲使前生者\n導後後生者訪前連続無窮願不休止\n為尽無辺生死海故｛已上｝\n　爾者末代道俗可仰信敬也可知\n如華厳経偈云\n若有見菩薩　修行種種行\n起善不善心　菩薩皆摂取｛已上｝\n顕浄土方便化身土文類　六"
    }
  ]
}